1. ஸ்தோத்திரம் ஸ்தோத்திரமே
இயேசு ஸ்வாமிக்கு ஸ்தோத்திரமே
தோஷி என்னை இரட்சித்த
பரிசுத்தர்க்கு ஸ்தோத்திரமே

2. கோடா கோடி தூதர்கள்
சபைகூடி நடனமாடி
பாடி உம்மைத் துதிக்க - அடியானும்
உம்மைத் துதிப்பேன்

3. கன்னியர் கீதம்பாடி இயேசு
மன்னவனையே போற்றி
உன்னி யும்மைத் துதிக்க - அடியானும்
உம்மைத் துதிப்பேன்

4. பரிசுத்தவான்கள் சங்கம்
எங்கள் பார்த்திபன்
இயேசுவையே பாடி உம்மைத் துதிக்க – அடியானும்
உம்மைத் துதிப்பேன்

5. மூப்பர்கள் சுற்றி நின்று
எங்கள் முன்னவன் இயேசுவையே
 ஆர்ப்பரித்து துதிக்க – அடியானும்
உம்மைத் துதிப்பேன்

6. பூமியின் தாவரங்கள்
புஷ்பம் பூத்துத் துளிர் மலர்ந்து
நாதா உம்மைத் துதிக்க – அடியானும்
உம்மைத் துதிப்பேன்

7. தாழ்த்தித் தலைகுனிந்து – ரத்த
சாட்சிகள் கூட்டமெல்லாம்
வாழ்த்தி உம்மைத் துதிக்க – அடியானும்
உம்மைத் துதிப்பேன்

8. ஆயிரம் நாவிருந்தால் – அன்பரைப்
பாடியே ஸ்தோத்தரிப்பேன்
ஆவியில் நான் நிறைந்து – எந்தன்
அண்ணலிடம் சொல்லுவேன்

9. கேரூபின் சேராபீன்கள் – உடல்
செட்டைகளால் மூடி
நேராய் உம்மைத் துதிக்க – நீசன்
யானும் உம்மைத் துதிப்பேன்

10. வானத்தின் ஜோதி எல்லாம்
தேவ மைந்தனையே போற்றி
ஞாலத்திலே துதிக்கப் - பாவியானும்
உம்மைத் துதிப்பேன்