---
title: Boomiyin Kudigale Neer
title-en: Boomiyin Kudigale Neer
names:
  - Boomiyin Kudigale Neer
keywords:
  - Boomiyin Kudigale Neer
locale: ta_IN
serial: null
font: TAU_Elango_Ragham
font-alt: Verdana
album: unknown
author: unknown
category: Uncategorized
genre: unknown
tags:
  - pro
  - uncategorized
year: 1993
copyright: Copy owner
version: 2000
revision: 1
---
பூமியின் குடிகளே நீர் தாமதமிலாதியேசு\
சாமியினன்னாமமதிலே மகிழுவீர்

ஓமனாதி யந்தபரனே மனுடரான நம்மை\
உருக்கமாய்த் – தங்கருணைப்\
பெருக்கமாய் – மீட்டரணாந்\
துருக்கமாய் – இதுவரைக்கும்\
நெருக்கமாய் – ஊக்கமாய் நின்றார்

தந்தையார் தமதுநேச மைந்தனைப் பாதகர்க்காகத்\
தந்துமா நிர்ப்பந்தமற விந்தையாகவே\
இந்த நீசமான பூலோகந்தனை மீட்ட நேசத்தைச்\
சிந்தையில் நினைந்து முழு நன்றியாகவே\
சந்ததமுமே துதிப்ப தந்தமான வேலையல்லோ\
தாசரே – யேசுநாதர்\
நேசரே – எருசலேம்\
வாசரே – கர்த்தருக்குள்ளாம்\
ராசரே – ஆசாரிமாரே

கர்த்தனார் ஒருவரே நம் நித்திய பரமனென்ற\
சத்தியத்தை எத்தினமும் உற்றுணருவீர்\
அத்தனார் படைப்புகளைப் புத்தியற்றுத் தெய்மெனச்\
சொற்றவரே விக்கரகப் பத்தியகல்வீர்\
இத்தரையில் நாங்களல்ல உத்தபரன் எங்களைக் கண்\
ணோக்கினார் – எங்களபவம்\
போக்கினார் – சகலதுன்பம்\
நீக்கினார் – தமதுமந்தை\
ஆக்கினார் – தூக்கினாரென்று

ஜீவபரன் வாசல்களில் மேவி எய்துவோம் துதியோ\
டாவியுடனே நமது நாவுமிசைந்து\
தேவ பிரகாரங்களிலே வருவோமே புகழ்ச்சி\
மாவுரிமை யோடுரைத்துக் கூவி மகிழ்ந்து\
பாவலர் மற்றோரே நல்ல நாவலரே கர்த்தர் வீட்டுக்\
கோடுவோம் – அவர் நாமத்தில்\
கூடுவோம் – அவர் பதத்தை\
நாடுவோம் – அவர் மகிமை\
தேடுவோம் – பாடுவோம் துதி

வல்ல பரனானவர் மா நல்லவர் அவர் கிருபை\
உள்ள தூழி ஊழிகாலம் தொல்லையுண்டுமோ\
சொல்லரும் அவரதுண்மை யுள்ளதே தலைமுறைகள்\
எல்லாவற்றிலு மெங்களுக்கல்லலண்டுமோ\
புல்லனாம் பேயினரசே யில்லையெனுமட்டும் காளம்\
பிடிக்கிறோம் – சத்தியத்தைப்\
பிடிக்கிறோம் – பேயரங்கம்\
இடிக்கிறோம் – அவனையெங்கும்\
அடிக்கிறோம் – சீக்கிரம் ஜெயம்