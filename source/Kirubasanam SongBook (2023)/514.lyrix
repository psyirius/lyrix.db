---
title: ஒரு போதும் மறவாமல்
title-en: Oru Pothum Maravaamal
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

உண்மையாய் துதிசெய்வாய்\
குரு இயேசு பாதம் மனமே

கருவுரு வாகும் முன்னே\
கருத்தில் வைத்தவருன்னைக்\
கண்மணி போல காத்து\
விண்மணி ஆக்கிவைப்பார்- 2

குருசினில் தொங்கும்போது,\
குறிப்பாயுனையும் எண்ணிக்\
கருதியபடி மாண்டார்\
கவலை உனக்கொழித்தார்- 2

ஒரு துயரினி யில்லை\
உண்மை விசுவாசம் கொள்வாய்- 2\
பருவத மதிர்ந்தாலும் பக்தர்\
கலங்க வேண்டாம் - 2

சிறைவாசம் வந்திட்டாலும்\
சிறைக்குள் வந்துவிடுவார்\
நிறைவான சங்கீதங்களால்\
பாடி மகிழச் செய்வார்

அறை மேலறை யறைந்து\
அக்கினியில் போட்டாலும்- 2\
அன்பர் கரங்கள் உன்னை\
அப்போ அணைக்கக் காண்பாய்- 2

ஆக்கைதனை அழிப்போர்க்\
கஞ்சிட வேண்டாமென்று\
ஆணை செய்தவருண்டு\
உன் பக்கமது கண்டு

வாக்குகளை நினைத்து\
மனதில் உறுதி கொண்டு- 2\
பாக்கிய நாட்டைக் கண்டு\
பதறாமல் திடங் கொண்டு- 2

தாங்க முடியாதமா\
சோதனை வரவொட்டார்\
தப்பிக் கொள்ளும் வழியும்\
நிச்சயம் தந்திடுவார்

ஏங்கி யழுதவர்கள்\
யாரையும் தள்ளினாரோ- 2\
சோர்ந்து போகாதே ஐயா\
ஸ்தோத்திரம் பாடி நிற்பாய்- 2
