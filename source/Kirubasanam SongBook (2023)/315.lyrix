---
title: நிலையில்லா  உலகத்தில் அலைந்தேனையா
title-en: Nilailla Ulagaththil Alainthenaiyaa
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

நிலையில்லா உலகத்தில் அலைந்தேனையா\
நினைத்தென்னை அழைத்தீரே எனதேசையா

மறந்தும்மை மறுதலித்தடங்காமலே\
மனம் போன வழிகளில் நடந்தேனையா

மடிந்திடும் எனைக்கண்டு\
விரைந்தென்னருகில் வந்து\
மனதுருகினீரே ஐயா - என்மேல்

சிறந்த உம்முகம் காண விரைந்தாசித்தேன்\
சிலுவையின் தரிசனம் அளித்தீரையா

இனிய உம் சத்தம் கேட்டேன்\
கொடிய துர் குணம் விட்டேன்\
இனிமேல் என் துணை நீரையா பூவில் (2)

உமக்காக என்னையும் நீர் தெரிந்தெடுத்தீர்\
உமதாவி என்னிலீந்து பெலனளித்தீர்

உமையன்றி பூவில் வேறு\
அடைக்கலம் எனக்கில்லை\
உம்மை நம்பி ஜீவிப்பேன் ஐயா இனி (2)

அதிசீக்கிரமாய் நீங்கும் உபத்திரவம்\
அதிக நித்திய கன மகிமை தரும்

பலவித இன்னல் கண்டும்\
சில வேளை சிட்சை வந்தும்\
பதறாமல் பொறுப்பேனையா இன்னும் (2)

உடுக்க உடையும் உண்ண உணவும் தந்தீர்\
இடுக்கான உம் பாதை எனக்களித்தீர்

விசுவாசப் பிரயாணத்தைத்\
தொடங்கின தினமுதல்\
விசுவாசம் பெருகுதையா என்னில் (2)

இருண்ட கெத்சமனேயில் ஒளி தோன்றுதே\
இனிய இயேசையா உந்தன் திருமுகமோ!

எனக்குந்தன் அனுபவம்\
அளித்திடத் திரும்பவும்\
தினம் ஜெபம் செய்கிறேன் ஐயா தேவா (2)

எனது மரணமோ உம் வருகை நாளோ\
எது முன்பு என்னை வந்து அழைத்திடுமோ

கடைசி முடிவு நாளில்\
மறவாதீர் என்னை நாதா!!\
கனிவாய் வேண்டுகிறேனையா இப்போ (2)
