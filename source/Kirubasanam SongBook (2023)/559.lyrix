---
title: குருசினில் தொங்கியே குருதியும் வடிய
title-en: Kurussinil Thongkiye Kuruthiyum Vadiya
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

குருசினில் தொங்கியே குருதியும் வடிய\
கொல்கொதா மலைதனிலே நம்\
குருவேசு தேவன் கொடுந்துயர் பாவி\
கொள்ளாய் கண்கொண்டு

சிரசினில் முள்முடி உறுத்திட அறைந்தே\
சிலுவையில் சேர்த்தையோ தீயர்\
திருக்கரங் கால்களில் ஆணிகளடித்தார்\
சேனைத் திரள் சூழ

பாதகர் நடுவில் பாவியினேசன்\
பாதகன் போல் தொங்க - யூத\
பாதகர் பரிகாசங்கள் பண்ணி\
படுத்திய கொடுமைதனை

சந்திர சூரிய சகல வான் சேனைகள்\
சகியாமல் நாணுதையோ! தேவ\
சுந்தர மைந்தன் உயிர் விடுங்காட்சியால்\
துடிக்கா நெஞ்சுண்டோ?

ஈட்டியால் சேவகர் எட்டியே குத்த\
இறைவன் விலாவதிலே - அவர்\
தீட்டிய தீட்சைக் குருதியும் ஜலமும்\
திறந்தூற்றோடுது பார்

எருசலேம் மாதே மறுகி நீ யழுது\
ஏங்கிப் புலம்பலையோ - நின்\
எருசலையதிபன், இளமணவாளன்\
ஏற்ற கோலமிதோ
