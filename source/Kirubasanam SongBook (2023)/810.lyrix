---
title: காலமோ  கடைசியாகுதே!
title-en: Kaalamo Kataisiyaakuthe!
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

காலமோ கடைசியாகுதே!\
பாவமோ - பாரில் பலமாய் பெருகுதே!

ஞாலமிதை....... ஆட்சி செய்ய\
மகிமையான தேவசுதன்\
திரும்பி வருகிறார் - காலமோ

கொடிய நாட்களின் கடும்\
செயல்கள் காணுதே\
மடியும் மார்க்கத்தில் மக்கள்\
மகிழ்ந்து செல்கின்றார்

சடுதியில் நீங்கும் - இக்காரிருளாம்\
விடியும் நேரம் விரைந்ததென்று\
விழித்திடுவீரே

அறிவுபெருக்கினால் ஆத்மா\
அழிந்து போகின்றார்\
பொறியின் வினைகளால்\
பொல்லாக்கிரியை செய்கின்றார்

நெறிதவறி நீசர் வாழ்வார்\
சிறிய மந்தையாயினும்\
நீர் ஜெயங்கொண்டேகுவீர்

கர்த்தரருளிய -\
தேவ சத்தியங்களைப்\
பித்தர்கள் கூடி - மிகப்\
புரட்டி மொழிகின்றார்

உத்தம மதாய் சத்தியம் காத்து\
இத்தரையில் இயேசு\
வர இறஞ்சிடுவீரே

நல் விசுவாசம் கொண்டோர்\
நழுவிப் போகின்றார்\
பொல்லாப் பேயினால் உள்ளம்\
உறுதி குலைகின்றார்

பலவிதமான தொல்லைகள் நேரும்\
அல்பகலும் ஆண்டவரின்\
அன்பில் நிலைப்பீரே

வருவேன் என்றவர் சொன்ன\
வாக்கும் எங்கென\
பெருமிதமாகப் - பரிகாசர் பேசுவார்

கருணை காட்டி பலரும் மீள\
அருமை இயேசு தாமதியார்\
வருவார் நிச்சயம்

இத்தரைமீது\
இனி சம்பவித்திடும்\
மெத்த தீமைகள்\
இவையாவுக்கும் தப்பி

கர்த்தரின் முன்னே - சுத்தராய் நிற்க\
நித்தமும் விழித்திருந்து\
வேண்டுதல் செய்வீர்
