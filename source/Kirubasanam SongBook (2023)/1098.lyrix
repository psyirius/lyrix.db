---
title: தண்ணீர்கள் கடக்கும் போது
title-en: Thanneergal Kadakkum Podhu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

தண்ணீர்கள் கடக்கும் போது\
என்னோடு இருக்கின்றீர்\
அக்கினியில் நடக்கும் போது\
கூடவே வருகின்றீர்

மூழ்கிப் போவதில்லை - (நான்)\
எரிந்து போவதில்லை

என் மேல் அன்பு கூர்ந்து\
எனக்காய் இரத்தம் சிந்தி\
என் பாவம் கழுவி விட்டீரே\
எனக்கு விடுதலை தந்து விட்டீரே

நன்றி ஐயா\
நன்றி ஐயா

உமது பார்வையிலே\
விலையேறப் பெற்றவன் நான்\
மதிப்பிற்கு உரியவன் நானே - இன்று\
மகிழ்வுடன் துதித்து பாடுவேன்

பாலைவன வாழ்க்கையிலே\
பாதைகள் காணச் செய்தீர்\
ஆறுகள் ஓடச் செய்தீரே - தினம்\
பாடி மகிழச் செய்தீரே

பெற்ற தாய் தனது\
பிள்ளையை மறந்தாலும்\
நீர் என்னை மறப்பதில்லையே - உமது\
உள்ளங்கையில் பொறித்து வைத்துள்ளீர்

என்னைப் படைத்தவரே\
உருவாக்கி மகிழ்ந்தவரே\
பெயர் சொல்லி அழைத்துக் கொண்டீரே\
உமக்கு உரிமையாக்கிக் கொண்டீரே
