---
title: நிதமும் பாடிப் போற்றுவோம்
title-en: Nithamum Paadi Potruvom
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

நிதமும் பாடிப் போற்றுவோம்\
இதயம் பொங்கிப் பூரிப்பாய்\
நம் தேவனை - நிதமும்

விண்ணவர் நம்மோடிருந்தாரே - இரு\
கண்ணின் மணிபோல் காத்தாரே - 2\
எண்ணில்லா நன்மைகள் பல ஈந்தாரே\
அன்போடு பணிந்திடுவோம்- 2

வந்தார் பூவில் நமை மீட்க - தமை\
தந்தார் பலியாய்க் குருசினில்\
ஈந்தார் தம் ஆவியானவரைச்\
சிந்தித்துப் பணிந்திடுவோம்

அந்தகாரத்தில் ஆழ்ந்திருந்தோம்- தம்\
விந்தையான ஒளி காட்டினார்\
சொந்த ஜனமாகச் சேர்த்துக் கொண்டாரே\
சந்ததம் பணிந்திடுவோம்

வாழ்வினிலே பல வீழ்ச்சியுற்றோம்\
நாம் ஆழ்ந்திடாமல் கை தூக்கினார்\
சூழ்ந்திடும் சோதனை யாவும் ஜெயித்திட\
தாழ்ந்துமே பணிந்திடுவோம்

சத்துரு செய்த சதி மோசம் - அவை\
அத்தனையும் தூரப் போக்கினார்\
சுத்தர்களாய் நாம் சோபித்திலங்கிட\
நித்தமும் பணிந்திடுவோம்

தொனித்திடுதே சத்தம் தேசமெங்கும்\
இயேசு சபைதனைச் சேர்க்க வாறாரே\
புனிதராகவே பூவினில் நிற்க\
கனிவுடன் பணிந்திடுவோம்
