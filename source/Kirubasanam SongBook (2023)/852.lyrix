---
title: ஆனந்த துதி ஒலி கேட்கும்
title-en: Aanandha Thuthi Oli Ketkum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

ஆனந்த துதி ஒலி கேட்கும்\
ஆடல் பாடல் சத்தமும் தொனிக்கும்\
ஆகாய விண்மீனாய்\
அவர் ஜனம் பெருகும்\
ஆண்டவர் வாக்கு பலிக்கும் ஆ... ஆ

மகிமைபடுத்து வேனென்றாரே\
மகிபனின் பாசம் பெரிதே\
மங்காத புகழுடன் வாழ்வோம்\
மாட்சி பெற்றுயர்ந்திடுவோம்

குறுகிட மாட்டோம் குன்றிட மாட்டோம்\
கறையில்லா தேவனின் வாக்கு ஆ... ஆ

ஆதி நிலை ஏகுவோமே\
ஆசீர் திரும்பப் பெறுவோம்\
பாழான மண் மேடுகள் யாவும்\
பாராளும் வேந்தன் மனையாகும்

சிறை வாழ்வு மறையும் சீர் வாழ்வு மலரும்\
சீயோனின் மகிமை திரும்பும் ஆ... ஆ

விடுதலை முழக்கிடுவோமே\
விக்கினம் யாவும் அகலும்\
இடுக்கண்கள் சூழ்ந்திடும் வேளை\
இரட்சகன் மீட்பருள்வாரே

நுகங்கள் முறிந்திடும் கட்டுகள் அறுந்திடும்\
விடுதலைப் பெருவிழா காண்போம் ஆ... ஆ

யாக்கோபு நடுங்கிடுவானோ\
யாக்கோபின் தேவன் துணையே\
அமரிக்கை வாழ்வை அழைப்போம்\
ஆண்டவர் மார்பினில் சுகிப்போம்

பதறாத வாழ்வும் சிதறாத மனமும்\
பரிசாகத் தேவனருள்வார் ஆ... ஆ
