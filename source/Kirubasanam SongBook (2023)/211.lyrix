---
title: இயேசுவுக்காய் தொண்டு செய்திடவே
title-en: Yesuvukkaai Thondu Seythidavae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

இயேசுவுக்காய் தொண்டு செய்திடவே\
ஏகமாய் எழும்பிடுவீர் சபையே\
நாசமிந்நானிலத்தில் வருதே!

தமக்கு முன் வைத்த மகிமை எண்ணி\
தளராமல் பாடுகள் சகித்தவரை

நோக்கியே நாம் ஓடிடுவோம்\
தாங்கியே காப்பாரே கடைசி வரை

பாவத்தில் மாஜனம் அழிகிறதே\
லோகத்தின் இரட்சிப்பை கருதியே நாம்

நள்ளிரவோ நடுப்பகலோ\
நருங்குண்ட ஆவியில் ஜெபித்திடுவோம்

பேதுரு பவுலும் ஸ்தேவானும் அன்று\
பெரும் இரத்த சாட்சியாய் மரித்தது போல்

புறப்படுவோம் இயேசுவுக்காய்\
போர் முனையில் ஜீவன் வைத்திடவே

ஒருவரும் கிரியை செய்ய இயலா\
இருண்ட இராக்காலம் எதிர்ப்படுமுன்

ஏகோபித்து எழும்பிடுவோம்\
இயேசுவின் சத்தியத்தைச் சாற்றிடவே

மேகத்தில் இயேசு தான் தோன்றிடும் நாள்\
வேகத்தில் நெருங்கிடும் காலமதில்

பரிசுத்தத்தைக் காத்துக் கொண்டே\
பரமனுக்காய்க் கடும் சேவை செய்வோம்
