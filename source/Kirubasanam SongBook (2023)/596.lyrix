---
title: பரம ராஜன் தங்கும் மகிமை
title-en: Parama Raajan Thangum Magimai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

பரம ராஜன் தங்கும் மகிமை\
பரலோக தூதர்\
பாதசேவை செய்யும் மாளிகை

பாரினிலே பார்க்கொணாத\
பண்புடனிலங்கிடுதே\
பரிசுத்தர் பரிசுத்தர் பரிசுத்தர்\
என்றொலியே

சாவு பசி துக்கமேயில்லை அம்மாளிகையில்\
வாழுவோரில் வஞ்சனை இல்லை

நாதரேசின் சேவை செய்தோர்,\
நானிலத்தில் இன்பமற்றோர்\
ஆனந்தமாய் ஆர்ப்பரிப்போர்,\
அன்பர்முகம் கண்டிடுவோர்

பக்தர் பரன் சாயலணிந்து மகிழ்ந்து பாடி\
நற்சுதனின் பின்னே நடந்து

பொன் மயமாய் விளங்கிடும்\
பொற்றளமாம் வீதிதனில்\
போற்றி, ஏற்றி, ஆர்ப்பரிப்போம்\
பொன்னின் முடி நாம் தரித்து

சுற்றி வரச் சிங்காசனங்கள் - சுந்தரரின்\
சாற்ற வொண்ணா சொர்க்க இன்பங்கள்

ஜோதிலோகம் சேர்ந்திடலாம்\
ஜோதிமயமாகிடலாம்\
ஜெயக்கீதம் பாடிடலாம்,\
ஜெயம் பெற்றோர் ஏகிடலாம்

ஜீவநதி ஓடும் நாடது இரவு பகல்\
இரண்டு மொன்றாய்த் தோன்றிடுமங்கு

இருளில்லா இன்பநாடு\
அருளொளி வீசுமங்கு\
இன்ப லோகம் இன்பலோகம்\
இன்னலில்லா - இன்பமது

முத்து வாசல் பன்னிரண்டங்கே பிரபையுள்ள\
ரெத்தின பொன் மண்டபங்களே

இயேசு நாதர் ஜோதியல்லாமல்\
வேறிலங்கும் ஏதுமில்லை\
நாமெல்லாரும் ஆர்ப்பரிப்போம்\
அல்லேலூயா அல்லேலூயா
