---
title: இஸ்ரவேலின் சேனைகளின்
title-en: Isravelin Senaigalin
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

இஸ்ரவேலின் சேனைகளின்\
முன் நடந்த தெய்வமே\
எங்கள் சேனாபதியாக எங்கள்\
முன்னே செல்லுமே

ஆசரிப்புக் கூடாரத்தில்\
மேகத்தில் எழுந்தவா\
அக்கினி ஸ்தம்பத்தில்\
தாசன் மோசேயோடே காட்சியளித்தவா

பூர்வ தாசர் காலத்தில்\
நற்கிரியை செய்தீர் அல்லவா\
கடைசியான இக்காலத்திலும்\
நற்கிரியை நடத்த வேண்டுமே

தாசன் யோவான் ஸ்நானனிடம்\
ஸ்நானம் ஏற்கும் நேரத்தில்\
வந்தமர்ந்த தேவ புறாவே\
வாரும் எங்கள் உள்ளத்தில்

ஆவியானவர் வந்தமர்ந்து\
பாஷை பல அளித்தாரே\
அக்கினி நாவுகள் அளித்துமே\
அற்புதங்கள் நடத்த வேண்டுமே

அன்று நூற்று இருபது பேர்\
இருந்த மேலே வீட்டிலே\
வந்தமர்ந்த நல்ல தேவனே\
வாரும் எங்கள் உள்ளத்தில்

நீர் நடத்த நாங்கள் செல்வோம்\
நீர் பேச நாங்கள் சொல்வோம்\
நீர் ஜெயிக்க நாங்கள் வெல்வோம்\
உம்மோடும் தூதரோடுமே

உம்மை நம்பி உம்மைச்சார்ந்து\
உம்மை மகிமைப்படுத்தவே\
அடியாருடனே உம் வேலையை\
நீர் ஆசீர்வதிக்க வேண்டுமே

சத்துருவின் நிந்தையையும்\
சாத்தானின் சோதனையையும்\
ஆவியானவர் அன்பினாலே\
அழித்து ஆசீர்தரணுமே

உம்முடைய நாமத்தையே\
எங்குமே சாற்றிட\
பலத்த அற்புத அடையாளங்களும்\
நல்ல ஆவியானவர் வேண்டுமே

பூர்வ கால தேவரீரின்\
தாசர்களின் சாட்சிகள்\
கேட்கும் ஜனங்கள் நம்பிட\
இன்றும் கிருபை வேண்டுமே
