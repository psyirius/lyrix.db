---
title: நெஞ்சமே  வீணாய்ச் சோர்ந்து போகாதே
title-en: Nenjame Veenaich Sornthu Pogaathe
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

நெஞ்சமே வீணாய்ச் சோர்ந்து போகாதே\
தஞ்சம் இயேசுஇருக்கையில் தளர்ந்துவிடாதே

வஞ்சகன் வீசும் வலையில் வீழாதே- 2\
பஞ்சகாயன் உன்னைப் பாதுகாப்பாரே- 2

சோதனை பலவும் சூழ்ந்திடும் நேரம்\
வேதனை விதம் விதம் வந்திடும் காலம்

தீ தனைத்தும் திருச் சிலுவையில் தொங்கும்\
நாதனை நினைத்திடில் நாசமாய் போகும்

கஷ்டங்கள் வருங்கால் களிப்பாக எண்ணு\
இஷ்டமுடன் ஜெபம் அந்நேரம் பண்ணு

நஷ்டங்கள் வந்தாலும் நலமென்று சொல்லு\
துஷ்டனின் சூட்சியைத் தூய்மையால் வெல்லு

நியாயமில்லாமல் குற்றம் காண்போர்கள்\
நியாயதீர்ப்பின் நாளில் வெட்கம் கொள்வார்கள்

தூயவன் முன் உன் சிறு இருதயம்\
மாயமும் மாசுமில்லையெனில் போதும்

செய்ததும் சொன்னதும் இல்லென்று மறுப்பார்\
செய்யாததும் சொல்லாததும்\
ஆம் என்று உரைப்பார்

பொய்யிலும் புரட்டிலும் புதைந்தது உலகம்\
மெய்யுடையான் இயேசு மீது வை பாரம்

இயேசுவின் சிந்தை இருந்திட வேண்டும்\
இயேசுவின் ஆவியில் இயங்கிட வேண்டும்

இயேசுவை போல எல்லாம் சகித்திட வேண்டும்\
இயேசுவின் கிருபையைப் பெற்றிட வேண்டும்
