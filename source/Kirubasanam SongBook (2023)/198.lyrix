---
title: வருவாய்த்  தருணமிதுவே அழைக்கிறாரே
title-en: Varuvaai Tharunamithuvae Azhaikkiaarrae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: KCC
genre: unknown
youtube: null
tags:
  - kcc
  - uncategorized
year: 2023
copyright: Unknown
version: 2023
revision: 1

---

வருவாய்த் தருணமிதுவே அழைக்கிறாரே\
வல்ல ஆண்டவர் இயேசுவண்டை

வாழ்நாளையெல்லாம் வீண்நாளாய்\
வருத்தத்தோடு கழிப்பது ஏன்?\
வந்தவர் பாதம் சரணடைந்தால்\
வாழ்வித்து உன்னைச் சேர்த்துக் கொள்வார்

கட்டின வீடும் நிலம் பொருளும்\
கண்டிடும் உற்றார் உறவினரும்\
கூடுவிட்டு உன் ஆவி போனால்\
கூட உன்னோடு வருவதில்லை

அழகு மாயை நிலைத்திடாதே\
அதை நம்பாதே மயக்கிடுமே\
மரணம் ஓர் நாள் சந்திக்குமே\
மறவாதே உன் ஆண்டவரை

வானத்தின் கீழே பூமி மேலே\
வானவர் இயேசு நாமம் அல்லால்\
இரட்சிப்படைய வழி வேறில்லை\
இரட்சகர் இயேசு வழி அவரே

தீராத பாவம் வியாதியையும்\
மாறாத உந்தன் பெலவீனமும்\
கோர குரூசில் சுமந்து தீர்த்தார்\
காயங்களால் நீ குணமடைய

சத்திய வாக்கை நம்பியே வா\
நித்திய ஜீவன் உனக்களிப்பார்\
உன்பேரை ஜீவ புஸ்தகத்தில்\
உண்மையாய் இன்று எழுதிடுவார்
