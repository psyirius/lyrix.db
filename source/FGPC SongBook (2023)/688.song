---
title: எந்தன் இயேசு உன்னதத்தில்
title-en: Endhan Yesu Unnadathil
names:
  - ""
keywords:
  - ""
locale: ta_IN
serial: 688
font: TAU_Elango_Ragham
font-alt: Verdana
album: unknown
author: unknown
category: FGPC
genre: unknown
tags:
  - fgpc
  - uncategorized
year: 2023
copyright: FGPC
version: 2023
revision: 1
---

## சரணங்கள்

### 1

எந்தன் இயேசு உன்னதத்தில்\
அன்புள்ளோனாய் வாழும்போது\
ஏழையேன் கலங்குகிறேன்\
இப்பூமியில் - அதால்\
என்றும் அவர் கிருபை மட்டும் போதுமே

### 2

இன்னல்களாம் குன்றுதனில்\
பின்னிடாமல் ஏறுதற்கு\
இயேசு என் கால்தன்னை\
மான்கால்போலாக்கி - என்னை\
இன்பமாய் என் பாதையோடச் செய்குவார்

### 3

யாரும் துணையில்லையென்றோ\
ஏகனாய் நான் ஆனேன் என்றோ\
என் மனதில் எண்ணிடேன்\
ஓர் நாளுமே இயேசு\
என்னுடன் இல்லாமல் எங்கு போயினார்!

### 4

என்னருமைத் தோழரன்றோ தெய்வ\
தூதர் சங்கமெல்லாம்\
இப்போதவர் என்பிதா\
முன்நிற்கிறார் - பின்னால்\
என்னையும் தம் ஊழியத்தால் தேற்றுவார்

### 5

வியாகுலம் என் வீட்டை விட்டுக்\
காட்டிலோடப் பண்ணிடினும்\
அங்கே யொரு தூதன்\
என்னைச் சந்தித்து - சூடாம்\
அப்பமும் ஜலமும் தந்துதேற்றுவான்

### 6

வரும் நாளுக்காக வீணாய் என் மனம்\
நொந்தென்ன புண்ணியம்\
என்னைத்தினம் போஷிப்பவர்\
இல்லையோ - இன்னும்\
ஏழை யான் அவரை மட்டும் நம்புவேன்

### 7

கவனிப்பாய் காகத்தை நீ\
விதைப்புண்டோ? அறுப்புண்டோ?\
விலையின்றிப் போற்ற\
வில்லையோ நாதன் - லீலிப்\
புஷ்பங்களில் வன்மையைத்தான் வைத்தார்

### 8

பத்மு தீவில் ஏகனாய் நான்\
தங்கிடினும் பயப்படேன்\
வானம் திறந்தேசு நாதர்\
ஜோதியாய் - என்னைப்\
பரதீசில் ஆவிக்குள் எடுப்பாரே

### 9

ஹா! மஹேஸா கருணேஸா\
பென்னுநாதா நீரெனக்காய்\
வேண்டியதெல்லாம் தயவாய்த்\
தந்ததால் - நான் என்\
வாணாளெல்லாம் உம்மைப் போற்றிப் பாடுவேன்
