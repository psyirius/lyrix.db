---
title: கதிரவன் தோன்றும் காலையிதே
title-en: Kadhiravan Thondrum Kaalaiyithe
names:
  - ""
keywords:
  - ""
locale: ta_IN
serial: 474
font: TAU_Elango_Ragham
font-alt: Verdana
album: unknown
author: unknown
category: FGPC
genre: unknown
tags:
  - fgpc
  - uncategorized
year: 2023
copyright: FGPC
version: 2023
revision: 1
---

கதிரவன் தோன்றும் காலையிதே\
புதிய கிருபை பொழிந்திடுதே - நல்\
துதி செலுத்திடுவோம் இயேசுவுக்கே

### 1

வான சுடர்கள், கானக ஜீவன்\
வாழ்த்திடவே பரன் மாட்சிமையே\
காற்று பறவை  ஊற்று நீரோடை\
கர்த்தருக்கே கவி பாடிடுதே

### 2

காட்டில் கதறி கானக ஓடை\
கண்டடையும் வெளி மான்களைப் போல்\
தாகம் தீர்க்கும் ஜீவத் தண்ணீராம்\
தற்பரன் இயேசுவைத் தேடிடுவோம்

### 3

கர்த்தர் கிருபை என்றென்றும் ஓங்க\
கர்த்தரே நல்லவர் என்றுரைப்போம்\
கேருபீன்கள் மத்தியில் வாழும்\
கர்த்தர் இக்காலையில் எழுந்தருள்வார்

### 4

எந்தன் உதடும் உந்தனைப் போற்றும்\
என் கரங்கள் குவிந்தே வணங்கும்\
பாக்கியம் நான் கண்டடைந்தேனே\
யாக்கோபின் தேவனே என் துணையே

### 5

காலை விழிப்பே கர்த்தரின் சாயல்\
கண்களும் செவியும் காத்திருக்கும்\
பாதம் அமர்ந்து வேதமே ருசித்து\
கீதங்கள் பாடியே மகிழ்ந்திடுவேன்

### 6

வானம் பூமி யாவையும் படைத்தீர்\
வானம் திறந்தே தோன்றிடுவீர்\
ஆவல் அடங்க என்னையும் அழைக்க\
ஆத்தும நேசரே வந்திடுவீர்
