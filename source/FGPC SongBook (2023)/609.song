---
title: ஜீவ பாதையில் வீசும் பிரகாசத்தில்
title-en: Jeeva Padhaiyil Veesum Prakasathil
names:
  - ""
keywords:
  - ""
locale: ta_IN
serial: 609
font: TAU_Elango_Ragham
font-alt: Verdana
album: unknown
author: unknown
category: FGPC
genre: unknown
tags:
  - fgpc
  - uncategorized
year: 2023
copyright: FGPC
version: 2023
revision: 1
---

### 1

ஜீவ பாதையில் வீசும் பிரகாசத்தில்\
தீவிரம் நடப்பதே எனதாத்திரம்\
பாவ உலகத்துடன் நான் சேர்ந்திடேன்\
தேவாட்டுக்குட்டி பின்னே போகத்துணிந்தேன்

## பல்லவி

நான் போகிறேன் நான் போகிறேன்\
இன்னலென்னும் குன்று கண்டு நான் அஞ்சிடேன்\
நிந்தை படும் சில தேவ மைந்தர்களுடன்\
நான் போகிறேன் - இயேசுவே நான் போகிறேன்

### 2

ஓட்டம் தொடங்கின பேர் அதிகம்\
மீட்பருடன் போனார் மெத்த மெதுவாய்\
கூட்டம் புதிதென்று சிலர் கூடினார்\
நாட்கள் போனதால் பலர் வாட்டமடைந்தார்

### 3

கெட்ட உலகத்தின் கட்டுகளில் நான்\
அகப்பட்டுப் பரம பாதை விட்டு விலகேன்\
கற்களை என் தலையின் அணையாக்கினும்\
வெட்கமடையேன் மீட்பர் பின்செல்லுவேன்

### 4

நித்திய சந்தோஷங்களின் இராஜ்ஜியம்\
நிச்சயம் சேரீர் கஷ்ட பாதை நடப்பீர்\
இரட்சகரழைத்த சிறு மந்தையைச் சேர்ந்து\
இரட்சகருடன் போவோம் முற்றுமுடிய
