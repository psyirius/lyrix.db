---
title: அபிஷேகம் தாரும் வல்ல தேவனே
title-en: Abishekam Thaarum Valla Devane
names:
  - ""
keywords:
  - ""
locale: ta_IN
serial: 425
font: TAU_Elango_Ragham
font-alt: Verdana
album: unknown
author: unknown
category: FGPC
genre: unknown
tags:
  - fgpc
  - uncategorized
year: 2023
copyright: FGPC
version: 2023
revision: 1
---

அபிஷேகம் தாரும் வல்ல தேவனே\
வானவரோடு பறந்து செல்ல

### 1

சத்திய ஆவி வல்லமை என்னில்\
பூரணமாகப் பொழிந்திடுமே\
சத்திய வார்த்தை என்னில் நிலைக்க\
சுத்திகரித்தென்னை நிறைத்திடுமே

### 2

நித்திய தேவன் நீசனாம் என்னை\
தன்னோடு சேர்க்க தந்த ஆவி\
குற்றம் குறைகள் கறைதிரைகள்\
முற்றுமே நீக்கும் அபிஷேகம்

### 3

திக்கற்றோராக கைவிடாதென்றும்\
தேற்றரவாளனாய் வந்தார் நம்மில்\
திரியேக தேவன் சீயோனின் இராஜன்\
அச்சாரமாய்த் தந்த அபிஷேகம்

### 4

அப்போஸ்தலர்கள் மேல் வீட்டில் கூடி\
அபிஷேகம் பெற்றே சாட்சியாக\
அடையாளங்களினால் இயேசுவின் அன்பை\
அறிவித்தே சென்றார் சாட்சியாக

### 5

சாத்தானின் சேனை தோற்றோடச் செய்யும்\
சர்வாயுத வர்க்கம் அபிஷேகம்\
மாமிசமான யாவரின் மேலும்\
அக்கினி ஆவியைப் பொழிந்திடுமே
