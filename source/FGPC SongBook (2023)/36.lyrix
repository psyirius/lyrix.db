---
title: கருணையின் தேவனை
title-en: Karunayin Devanae 
names:
  - 
keywords:
  - 
locale: ta_IN
serial: 36
font: TAU_Elango_Ragham
font-alt: Verdana
album: unknown
author: unknown
category: FGPC
genre: unknown
tags:
  - fgpc
  - uncategorized
year: 2023
copyright: FGPC
version: 2023
revision: 1
---

### பல்லவி

கருணையின் தேவனைத் துதித்திடுவேன்\
காருண்ய தேவனை முழுமனதுடனே\
வழுவ விடாமலே என்றைக்குமே\
காத்தாரே அல்லேலூயா

### சரணங்கள்

### 1

கடந்த நாட்களில் கைவிடாமலே\
கருத்துடன் பாதுகாத்து இந்நாள் வரையும்\
உம் சித்தம் செய்து நான் ஜீவிக்கவே\
உம் பெலத்தால் தாங்கிடும் - கருணை

### 2

அனுதினம் உம் சிலுவையை எடுத்துக்கொள்ள\
ஆயத்தமாய் நிதம் முன் நடக்க\
சர்வ சொரூபியாம் இயேசுவிலே\
சார்ந்து வரச்செய்யுமே - கருணை

### 3

இன்னமும் அதிகமாய் பிரகாசிக்க\
இந்த உலகத்தில் கிருபை தாரும்\
கஷ்ட நஷ்டம் தொல்லை எது வந்தாலும்\
உம் வழியாய் நடத்தும் - கருணை

### 4

கர்த்தர் எனக்கு செய்த உபகாரங்கள்\
கணக்குரைத்து பார்த்தால் எத்தனை அதிகம்\
இரட்சிப்பின் பாத்திரம் கையில் ஏந்த\
இரட்சகரைத் துதிப்பேன் - கருணை

### 5

மணவாளன் வேகமாய் வரும் நாளிலே\
மகிமையாய் உம்மைச் சந்திக்கவே\
ஆனந்தம் ஆனந்தம் அந்நேரமே\
அடைந்திடுவோம் அந்நேரமே - கருணை
