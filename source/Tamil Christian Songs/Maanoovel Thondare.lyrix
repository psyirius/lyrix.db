---
title: மானுவேல் தொண்டரே
title-en: Maanoovel Thondare
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

மானுவேல் தொண்டரே! - ஆர்ப்பரித்து\
மகிழ்ந்து பூரிப்போம்.

மானிலமீது சமாதானமா மென்ற\
வானவர் வாழ்த் துதவறா தென நம்பும்,\
நானிலமெங்கும் சகோதர ஐக்கியம்\
நண்ணும் பகலருணோதயம் ஆகுதே;\
நாடுவோம், - அதைத் தேடுவோம்.- இனி\
நாமுமுயற்சி கையாடுவோம், பாடுவோம். - மானு

### 1

தீர்க்க ருரைப்படியே - உலகெங்கும்\
தீங்கிலாக் காலம் வரும்;\
தாக்கும் படைக்கலங்கள் - கிருஷிகச்\
சாதனமாகி விடும்;\
மாக்க ளெலாமொரே தந்தையின் மக்களாய்,\
மன்னன் யேசுவுக்கு ளொன்றான தோழராய்,\
வாக்குவாதங்கள், வழக்குகள், யுத்தங்கள்\
நீக்கி யிணக்கம் பொறுமை நற்குணங்கள்\
நிலைத்து, - அன்பு - வளர்த்துக், - கரங்\
கொடுத்து, - உற - வடுத்துமதிப்பர்- மானு

### 2

போன காலங்களிலே - நடந்திட்ட\
பொல்லாங்கும் பாடுகளும்,\
ஈனத் துரோகங்களும், - விளைவித்த\
ஈங்கிசைபோதும் இனி\
வானபரனின் மலரடிக் கண்ணுற்று,\
வல்ல பரிசுத்த அன்பினாவி பெற்று,\
மானுவேலே சையர் நாமமே முன்னிட்டு,\
மற்றுமவர் செய்கை மாதிரி நாம் கற்று,\
மாட்சியாய், - அவர் - சாடசியாய்,- இந்த\
மண்ணிலத்தார் ஒத்து வாழச் செபித்துமே - மானு

### 3

சர்வ ஜனநேசம் - நிறைவுறத்\
தாமதமானாலும்,\
கர்வம் பொறாமை பகை - தடைசெய்யக்\
காலம் நீடித்தாலும்,\
அருள் நம்பிக்கை கொண்டற்பமெனு நம்மால்\
ஆனதைச் செய்குவோம், முன் தூதர் போலவே\
இருளகல விடிவெள்ளி தோணுது;\
எங்கும் நடுப்பகல் மங்களநாள் வரும்;\
யேசுவே, - இக - மாசுடர் - அவர்\
நேசமே, - புவித் - தோஷமகற்றிடும். - மானு
