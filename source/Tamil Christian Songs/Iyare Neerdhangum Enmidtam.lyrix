---
title: ஐயரே நீர்தங்கும் என்னிடம்
title-en: Iyare Neerdhangum Enmidtam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஐயரே, நீர்தங்கும் என்னிடம்,\
ஐயரே, நீர்தங்கும்! - இப்போது\
அந்திநேரம் பொழு தஸ்தமித்தாச்சே,\
ஐயா, நீர் இரங்கும்.

### 2

பகல்முழுதுங் காத்தீர், சென்ற\
பகல்முழுதுங் காத்தீர்; - தோத்திரம்!\
பரமனே, இந்த இரவிலும் வாரும்,\
பாவியை நீர் காரும்!

### 3

தங்கா தொருபொருளும் என்னிடம்,\
தங்கா தொருபொருளும்; - யேசு\
தற்பரனே, நீர் ஒருவரேயென்னில்\
தங்கித் தயைபுரியும்.

### 4

உயிரே துமையன்றிப் பாவிக்\
குயிரே துமையன்றி? - என்றன்\
உடல் உயிர் உம்மால்\
உய்கிறதையா, உத்தமனே, தங்கும்.

### 5

நீர் தங்கிடும் வீட்டில், யேசுவே,\
நீர் தங்கிடும் வீட்டில், - எல்லாம்\
நிறைவே குறைவுண்டாமோ, கர்த்தா?\
நின்னை விடமாட்டேன்.

### 6

என்பாவம் மன்னியும், இறையே,\
என்பாவம் மன்னியும்; - அப்போது\
எளியேன் உம்மோ டயர்வேன், இரவில்\
எனக்கோர் திகிலேது?

### 7

எனக்கு நீர்காவல், என்றும்\
எனக்கு நீர்காவல்; - என்றன்\
இனத்தார் ஜனத்தார் எளியோர்,\
வலியோர் எல்லவர்க்குங் காவல்.

### 8

உம்மோடே படுப்பேன், ஐயா,\
உம்மோடே படுப்பேன்; - இரவில்\
உம்மோ டயர்வேன், சேதமில்லாமல்\
உம்மோ டெழுந்திருப்பேன்.
