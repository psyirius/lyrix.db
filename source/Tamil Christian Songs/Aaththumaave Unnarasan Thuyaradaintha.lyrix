---
title: ஆத்துமாவே உன்னரசன் துயரடைந்த
title-en: Aaththumaave Unnarasan Thuyaradaintha
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஆத்துமாவே உன்னரசன் துயரடைந்த கனபாடே\
தேற்ற மாகவே சொல்லாய் இது சீயோன் மகளோடே

தோற்றமாய்க் கொடும் யூதர் பகை\
தொடுத்தே உயிர் முடித்தார்-என்

### 1

பூங்காவினில் விழுந்தோர்\
பவம் பொறுக்க வனத் தெழுந்தார்\
தீங்காற் செபம் புரிந்தார் திருச்\
செங்குருதிகள் சொரிந்தார் பரன்\
தாங்காத் துயர் பூண்டார்\
இத்தயவா யுனை மீண்டார்-என்.

### 2

யூதாசு வந்தடுத்தான் முத்தி\
உகந்தே ஒப்புக் கொடுத்தான்\
தீ தாய் பரர் வளைந்தார் கொடும்\
தீமையாவையும் விளைந்தார் மிக்கக்\
கோதாய்க் கரங் கட்டினார் தலைக்\
குருவின் வீடதிற் கிட்டினார்-இதோ.

### 3

அன்னாவுமே பொரிந்தான் காய்\
பாவு மிக வெரிந்தான்\
பின்னோர் களும் ஏசினார் பெரும்\
பெயர் தூஷணம் பேசினார் மிகை\
சொன்னார் படு சூட்சிகள் அவ\
சுத்தமான பொய்ச் சாட்சிகள்-இதோ.

### 4

துட்டனோ பகை நிறைந்தான் பரஞ்\
சோதியின் முகத் தறைந்தான்\
கெட்டியாய்க் கண்ணைக் கட்டினார் பல\
கெட்ட பாவிகள் குட்டினார்-அர்ச்\
சிட்ட னோர் தனும் மறுத்தான்\
எசு தேவ சேயனும் பொறுத் தான் - பார்.

### 5

கொந்தளித் ததி காலமே யூதர்\
கும் பெலாங்கன ஓலமாய்ப்\
பொந்தியுப் பிலாத் திடத்தே மனம்\
பொங்கியே ஒப்புக் கொடுத்தார் ஒரு\
விந்தையாய் நடுக் கேட்டான் மிக\
வேதனை செய்து போட்டான் - பார்.

### 6

கற்றூ ணோடு சேர்த்தான் வார்க்\
கசை யாலடித் தார்த்தான்\
வெற்றி யாமென எண்ணினான் குருதி\
வெள்ள மோடிடப் பண்ணினான் பார்\
பற்றி முண்முடி சூட்டினார்\
பரிகாச வேந் தென நாட்டினார்-ஒகோ.

### 7

மூங்கிற் கோல் கையிற் கொடுத்தார் கொடும்\
மூர்க்க மாயறை விடுத்தார்\
சாங்கமாய்ப் புகழ் வாழ்த்தினார்\
சகலாத்துச் சட்டையைப் போர்த்தினார்\
கிறிஸ்தோங்கலின் முகந்துப்பினார் ஒரு\
காலை தூஷணஞ் செப்பினார்-ஓகோ.

### 8

ஏரோதும் பரிகாசித்தான் பித்தன்\
எனவே சொல்லி ஏசித்தான்\
விருது வெண்ணுடை யிட்டான் கும்பில்\
மீளவும் வர விட்டான்-துரை\
பரபாவையே விடுத்தான் கொல்லப்\
பாத்திபன் றனைக் கொடுத்தான்.

### 9

குருசை புயத் தெடுத்தார் கொலைக்\
கொல்கொதா மலைக் கடுத்தார் எருசலை நகர்\
கடந்தார் நெடும்\
தெரு வீதியைத் தொடர்ந்தார்-அங்கே\
உருகி அழப் பெண்கள்\
கண்ணீ ரோடினதிருக் கண்கள்-ஐயோ.

### 10

வலிதாயுடை களைந்தார்\
சேவகர் தான் சுற்றி வளைந்தார்\
சிலுவைதனில் ஏற்றினார்-கொடும்\
தேவதூஷணஞ் சாற்றினார்\
மூவுலகாவையும் ஆண்டான் அங்கு\
பெலியாகியே மாண்டான் - பார்.

### 11

சோதியுமுயிர் கொடுத்தான் பெருஞ்\
சூரியன் ஒளி விடுத்தான்\
நீதியாவையுங் கண்டான் இரு\
நீதராலடக் குண்டான் நெல்லை\
வேத நாயக னாடி னான் இது\
சேதியாவையும் பாடினான் - பார்.
