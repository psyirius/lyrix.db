---
title: ஐயாவுன தருள் புரி
title-en: Aiyyaa Una Tharul Puri
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஐயாவுன தருள் புரி\
அருமை மேசையா

பொய்யா மருள் வினை செய்யா துல கதி\
னையா தடிமை கொள் துய்யா மெய்யா - ஐயா

### 1

ஆதாரமு நீயலதே திருபாதா\
சாதாரண வேத வினோத சங்கீதா\
காதார வினவு நீதா வெனின் குறை\
தாதா பரகுரு நாதா போதா.

### 2

அந்தா தியனாதி பிதா வொரு மைந்தா\
சிந்தா குலமே தவிர் நீடு சுகந்தா\
உந்தா பரமருள் எந்தாய் ஞானபிர\
பந்தா வரு சதானந்தானந்தா.

### 3

ஈசா நச ரா புரி மேவிய வாசா\
பூசா விதி மாமறை புகழுப தேசா\
மாசா மிகு பவ நாசா வெருசலை\
ராஜா வொரு சருவேசா நேசா.

### 4

அத்தா வருணிடிய மா பரிசுத்தா\
கத்தா சுவிசேட கவிராய பிரசித்தா\
எத்தா மடவுல கத்தா விடர்பட\
முத்தா துயர் கரி சித்தா ணித்தா.
