---
title: என் வாழ்க்கை முழுவதுமே
title-en: En Vaalkaai Muzhuvathume
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

என் வாழ்க்கை முழுவதுமே\
உம்மை வாழ்த்தியே வணங்கிடுவேன்

என் உயிரினும் மேலானது\
உமது பேரன்பு

என்ன நடந்தாலும் எது நடந்தாலும்\
எப்போதும் துதித்திடுவேன்\
குறை சொல்வதில்லை புலம்புவதில்லை\
நிறைவாய் நன்றி சொல்வேன்

நீர் தந்த வாழ்வை ஸ்தோத்திரத்தோடு\
உள்ளத்தில் ஏற்றுக் கொண்டேன்\
தெய்வீக அமைதி இதயத்தில் தந்தீர்\
இன்னும் உம்மை துதித்திடுவேன்

சகலமும் செய்ய வல்லவர் நீரே\
சார்ந்து கொண்டேன் உம்மையே\
நடப்பது எல்லாம் நன்மைக்குத்தானே\
இயேசுவே நீர் போதுமே
