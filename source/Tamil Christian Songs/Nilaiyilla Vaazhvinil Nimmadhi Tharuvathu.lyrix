---
title: நிலையில்லா வாழ்வினில் நிம்மதி தருவது
title-en: Nilaiyilla Vaazhvinil Nimmadhi Tharuvathu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

நிலையில்லா வாழ்வினில் நிம்மதி தருவது எது?\
எனக்காய் ஜீவனைத் தந்த என் தேவனை என்றுமே துதிப்பது அது

### 2

மரண இருளினில் நடந்தாலும்\
உன்னைத் தைரியப் படுத்துவது எது?\
என்றுமே என்னோடு வருகின்ற\
தேவனின் வசனத்தின் வார்த்தைதான் அது

### 3

எந்தச் சூழ்நிலையிலும் புது மகிழ்ச்சியாய் இருக்கவே கற்றுக்கொடுத்தது எது?\
குறைவுகளெல்லாம் நிறைவாக்கும் எங்கள் கிறிஸ்துவின் பிரியம்தான் அது

### 4

பெலவீன நேரத்தில் சோர்ந்திடும் வேளையில் உன்னைத் தாங்கிடும் பெலன்தான் எது?\
கன்மலை வெடிப்பினில் வைத்தென்னைக் காக்கும் என் தேவனின் கரம்தான் அது

### 5

மாமிச உலகினில் ஆவியின் வாழ்க்கையில்\
உன்னில் ஜெயிப்பது எது?\
பாவத்தை கண்டிக்கும் பரிசுத்த ஆவியின்\
சத்திய வல்லமை அது

### 6

பாவத்தின் சாபத்தில் வீழ்ந்திட்ட உந்தன்\
கறைகளைத் துடைத்தது எது?\
எனக்காய் சிலுவையை சுமந்த என் இயேசுவின்\
பரிசுத்த இரத்தம்தான் அது

### 7

அறிவும் புத்தியும் யோசனையும் உனக்கு\
அள்ளித் தருவது எது?\
ஆதியும் அந்தமும் ஆன பிதாவுக்கு\
பயப்படும் பயம்தான் அது

### 8

உண்மையாய் உன்னை ஆவியின் பாதையில் வளரச்செய்வது எது?\
ஆண்டவர் சமூகத்தில் அனுதினம் அமர்ந்து\
ஜெபித்திடும் ஜெபம்தான் அது

### 9

நீ கெட்டுப்போகாமல் பாது காக்க\
உன்னைத் தொட்டு தூக்கியது எது?\
எனக்காய் சொந்த குமாரனைக் கொடுத்த என் தேவனின் அன்புதான் அது

### 10

மொத்தமாய் உந்தன் அத்தனை நடத்தையும் நன்மையாய் நடப்பிப்பதெது?\
பரிசுத்தத்தோடு பயபக்தியோடு நம்பிடும்\
விசுவாசம் அது

### 11

சகலமும் படைத்த தேவனும் உன்மேல்\
இரங்கிடச் செய்தது எது?\
இரக்கமும் உருக்கமும் நிறைந்த என் தேவனின் இணையில்லா கிருபைதான் அது

### 12

மரணம் பிரித்திடும் வேளையில் மறுபடி\
தேவனில் இணைப்பது எது?\
மரணத்தை ஜெயித்த இயேசு கொடுத்த\
நித்திய ஜீவன்தான் அது
