---
title: என்னை மீட்டுத் தங்கிய
title-en: Ennai Meetuth Thangiya
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

என்னை மீட்டுத் தாங்கிய\
இயேசு ஜீவனுள்ளோராமே;\
அவரை அறிகிற\
நான் மகிழ்ந்திருக்கலாமே;\
என்னைச் சாவின் ராத்திரி\
ஏன் கலக்கிடும் இனி.

### 2

ரட்சகர் பிழைக்கிறார்,\
நானும் அவரோடிருந்து,\
வாழ்வேன்; சாவை நீக்குவார்,\
எனக்கென்ன பயம் உண்டு\
சிரசை அவயவம்\
சேருவதவசியம்.

### 3

நம்பிக்கையின் கட்டினால்\
அவரோடே கட்டப்பட்டேன்,\
விசுவாச பந்தியால்\
அவரை அணைக்கக் கற்றேன்;\
சாவால் நானும் அவரும்\
வெவ்வேறாகோம், என்றைக்கும்.

### 4

நான் தசைதான், ஆகையால்\
எப்போதோ தூளாகச் சாவேன்\
செத்தும், மீண்டும் அவரால்\
மண்ணை விட்டுயிர்த்தோனாவேன்,\
நித்தம் மகிமையிலே\
அவரோடிருக்கவே.

### 5

இந்தத் தோலினாலேதான்\
அப்போ மூடப்பட்டு நிற்பேன்\
இந்தத் தேகத்தோடே நான்\
தம்பிரானைத் தரிசிப்பேன்,\
என்றும் இச்சதையுடன்\
இயேசுவை நான் பார்ப்பவன்

### 6

நான் இக்கண்ணால் அவரை\
அப்போ கண்டறிந்திருப்பேன்;\
நான், நான் தான் என்கைகளை\
அவரைத் துதித்தெடுப்பேன்;\
இந்தத் தாழ்வு மாத்திரம்\
என்னைச் சூழாதப்புறம்.

### 7

இங்கே நான் தவிக்கிறேன்,\
அங்கே மகிமை தரிப்பேன்;\
மண்ணில் மண்ணாய்த்தங்கினேன்\
விண்ணில் விண்ணோனாய்க் கெலிப்பேன்\
ஜென்ம  உடலுள்ள நான்\
அங்கே ஆவியங்கத்தான்.

### 8

என் அவயவங்களே,\
நீங்கள் பூரிப்பீர்களாக.\
செத்தபின் திரும்பவே\
மா எக்காளச் சத்தமாகக்\
கடைசியில் ஸ்வாமியார்\
உங்களை எழுப்புவார்.

### 9

நான் குழி பாதாளத்தை\
நரகத்தையும், நகைப்பேன்,\
மேகங்கள்மேல் கால்களைக்\
கிறிஸ்து வரும்நாளில்வைப்பேன்.\
தீமைகளெல்லாம் அப்போ\
அற்றுப்போயிற்றல்லவோ.

### 10

லோக ஆசை இச்சையை\
இப்போதே மிதித்துப் போடு,\
ஆவியே, நீ இயேசுவைச்\
சேர்ந்தென்றைக்கும் அவரோடு\
தங்க நாடும் வாழ்வுக்குப்\
போக ஆயத்தப்படு.
