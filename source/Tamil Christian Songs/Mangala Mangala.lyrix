---
title: மங்கள மங்கள
title-en: Mangala Mangala
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

மங்கள மங்கள - நமோ நமோ\
மங்கள மங்களஞ் - செயா செயா\
மங்கள மங்களஞ் - சதானந்தா\
மங்கள மங்களம்.

### 1

திங்கள் மேவு வானங்களோடுல\
கங்கள் மேவு சீவன்களையுந்\
துங்கமா தயை யிலங்கவே செய்து\
கனங்களே மிக விளங்கு தெய்வீகா.

### 2

ஆதி யேவையா டேதமாற நேர்\
நீதி யோதிய தாதை சத்திய\
வேத போதக நாத தீதவி\
வேக ஏக திரித்துவ தேவாதி தேவா.

### 3

சீருலா வுபகார சிருஷ்டித\
பாரா தீத சங்காரா நன்மை\
யேருலா வுபதார ஆதி தற்\
காரா தயை விழி பாராய் கிருபை கூராய்.

### 4

ஆதி யந்தமிலா தனந்ததே\
வாதி மைந்தனே தாதா தயை\
நீத பந்தனம் பூதலந்தனி\
லோத வந்த யேசுநாதா பிரசாதா.

### 5

பூமி யந்தர வான மெண்டிசை\
யோர் வணங்கு தேவாதியடர்\
நேமியுங் கன பூத மஞ்சவி\
சேடம் விண்ட யேசுநாதா பொற்பாதா.

### 6

ஆய்ந்த வன்பர் கடேர்ந்த புந்தியி\
னேர்ந்து கூர்ந்த வானந்தா வருட்\
சேர்ந்த செஞ்சுடர்க் காந்தி தற்சுயம்\
பானிஸ் பிரித்துச் சாந்தரூப சருவேசா.

### 7

தேசுலாவிய மேசியா கிறிஸ்\
தேசு நாயகர் மீது கன\
நேச மெய் விசுவாச நெல்லையின்\
வேத நாயகன் பாவ விமோசனா.
