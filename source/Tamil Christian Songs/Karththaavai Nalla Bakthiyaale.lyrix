---
title: கர்த்தாவை நல்ல பக்தியாலே
title-en: Karththaavai Nalla Bakthiyaale
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

கர்த்தாவை நல்ல பக்தியாலே\
எப்போதும் நம்பும் நீதிமான்\
எத்தீங்கிலேயும் அவராலே\
அன்பாய்க் காப்பாற்றப்படுவான்;\
உன்னதமான கர்த்தரைச்\
சார்ந்தோருக்கவர் கன்மலை.

### 2

அழுத்தும் கவலைகளாலே\
பலன் ஏதாகிலும் உண்டோ,\
நாம் நித்தஞ்சஞ்சலத்தினாலே\
தவிப்பது உதவுமோ\
விசாரத்தாலே நமக்குத்\
தீங்கதிகரிக்கிறது.

### 3

உன் காரியத்தை நலமாகத்\
திருப்ப வல்லவருக்கு\
நீ அதை ஒப்புவிப்பாயாக;\
விசாரிப்பார். அமர்ந்திரு\
மா திட்டமாய்த் தயாபரர்\
உன் தாழ்ச்சியை அறிந்தவர்.

### 4

சந்தோஷப்பிக்கிறதற்கான\
நாள் ஏதென்றவர் அறிவார்;\
அநேக நற்குணங்கள் காண\
அந்தந்த வேளை தண்டிப்பார்\
அசுப்பிலே திரும்பவும்\
தெய்வன்பு பூரிப்பைத் தரும்.

### 5

நீ கர்த்தரால் கைவிடப்பட்டோன்\
என்றாபத்தில் நினையாதே;\
எப்போதும் பாடும் நோவுமற்றோன்\
பிரியனென்றும் எண்ணாதே\
அநேக காரியத்துக்குப்\
பின்னாலே மாறுதல் உண்டு.

### 6

கதியுள்ளோனை ஏழையாக்கி\
மகா எளியவனையோ\
திரவிய சம்பன்னனாக்கி\
உயர்ந்த ஸ்வாமிக்கரிதே;\
தாழ்வாக்குவார், உயர்த்துவார்\
அடிக்கிறார், அணைக்கிறார்.

### 7

மன்றாடிப்பாடிக் கிறிஸ்தோனாக\
நடந்து கொண்டுன் வேலையை\
நீ உண்மையோடே செய்வாயாக;\
அப்போ தெய்வாசீர்வாதத்தைத்\
திரும்பக்காண்பாய்; நீதிமான்\
கர்த்தாவால் கைவிடப்படான்.
