---
title: என் பாவங்களினாலே
title-en: En Paavangalinaale
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

என் பாவங்களினாலே\
உண்டாந் திகிலிலே\
நீரே இரக்கத்தாலே\
என் ஸ்வாமி இயேசுவே,\
என் பாவப் பாரம்யாவையும்\
சுமந்து மாண்ட அன்பு\
என் நெஞ்சைத் தேற்றவும்.

### 2

இத்தயவை நன்றாக\
ஆராய்பவர்கள் யார்;\
கர்த்தர் அடியார்க்காகப்\
பாடு சகிக்கின்றார்\
மா அற்புதம், தயாபார்\
சீர் கெட்ட பாவிக்காக\
உயிரைத் தந்தவர்.

### 3

என் பாவத் திரளாலே\
இனிப் பயம் உண்டோ,\
கர்த்தாவின் ரத்தத்தாலே\
நான் நீதிமான் அல்லோ,\
நான் கிறிஸ்துக்குள் ஒதுங்கினேன்.\
நான் நரகாக்கினைக்கு\
இனிப்பயப்படேன்.

### 4

ஆ உமது மிகுந்த\
உபாதி சஞ்வலம்\
கண்ணீர் ஜெபம் சிந்துண்டு\
இரத்தம் துயரம்\
அவஸ்தை சாவுக்காகவும்\
கர்த்தாவே, உமக்கென்றும்\
துதி புகழ்ச்சியும்.

### 5

நீர்பட்ட மா அகோரப்\
பாடென்னை நித்தமே\
துரிச்சையை விட்டோட\
ஏவட்டும், இயேசுவே.\
மகா உயர் விலையாய் நான்\
ரட்சிக்கப்பட்டேனென்று\
நன்றாய் நினைக்கத்தான்.

### 6

என் சிலுவையை நித்தம்\
இகழ்ச்சி யாவையும்\
நான் தாங்கி தெய்வ சித்தம்,\
ஆகட்டும் என்கவும்,\
எல்லாம் வெறுத்து உம்மையே\
பின் பற்றவும் பலத்தை\
அளியும் கர்த்தரே.

### 7

என்மேல் நீர் வைத்திருக்கும்\
அன்பாய் அடுத்தோனை\
நான் நேசித் தெவனுக்கும்\
தகுஞ் சகாயத்தை\
ஆகாத நாட்டம் மாயமும்\
இல்லாமல் மனமார\
இரங்கிச் செய்யவும்.

### 8

மாண்டால் உம்மண்டை சென்று\
அனந்த ஆறுதல்\
உம்மால் அடைவேனென்று\
நீர் பட்ட காயங்கள்\
பலமாய் என்னைத் தேற்றவும்.\
நான் உம்மையே கொம்பாகப்\
பிடித்தேன், ரட்சியும்.
