---
title: இயேசுவே நீர் பிதாவோடும்
title-en: Yesuve Neer Pithaavodum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இயேசுவே, நீர் பிதாவோடும்\
நல்லாலோசனை  தரும்\
பரிசுத்த ஆவியோடும்\
வந்தென் நெஞ்சில் என்றைக்கும்\
வாசமாகத் தாபரியும்,\
எனக்க நற்சீர் அளியும்.

### 2

ஆத்துமத்துக் கின்பமான\
உம்முடைய வார்த்தையை\
நம்ப, நீர் உறுதியான\
நல்ல விசுவாசத்தை\
அடியேனின் வாழ்வுக்காக\
தயவாய் அளிப்பீராக.

### 3

மோட்ச பாதை இன்னதென்று\
உம்முடைய வார்த்தையால்\
கேட்ட நாங்கள் அதில் சென்று\
போவதற்கு நீர் அன்பால்\
அடியார்களை எழுப்பும்,\
உமதாவியை அனுப்பும்.

### 4

எனக்கு நன்றாய்த் தெரிய\
அவர் என்னைப் போதித்து\
என்னை ஏவினாலொழிய\
என் இருண்ட நெஞ்சுக்குத்\
தேவையான தெளிவில்லை.\
நற்குணமுஞ் சீருமில்லை.

### 5

ஆ, நல்லாவியே, நீர் வந்து\
நான் தேவன்பை உணர\
எனக்கு வெளிச்சந் தந்து\
என்னை முந்தி நேசித்த\
கர்த்தரை நான் உண்மையாக\
நேசிக்கப் போதிப்பீராக.

### 6

கர்த்தர் உன்னை என்றென்றைக்கும்\
கேளார்   என்றென்நெஞ்சிலே\
மிகவும் பயம் உண்டாக்கும்\
போது, இயேசு சொன்னதே\
மெய் என்றென்னைத் தேற்றுவியும்\
அப்போதென் பயந் தெளியும்.

### 7

இயேசு என்னில் தங்குமட்டும்\
பயமில்லை, அவரை\
நான் சிநேகமாகப் பற்றும்\
போதும், அவர் வார்த்தையை\
நம்பும்போதும் தேற்றுகின்றார்.\
நல்வரங்களையும் ஈவார்.

### 8

நெஞ்சே, நீ பயப்படாதே,\
இயேசு உன்னைக் காக்கவே\
பேய்க்குன்மேல் பலம் இராதே;\
தெய்வ சமாதானமே\
உன்னைப் பேயின் எச்சதிக்கும்\
தப்பப் பண்ணி ஆதரிக்கும்.

### 9

எவ்வியாகுலமும் பாடும்\
எந்தச் சூதும் பாடும்\
நேரிட்டாலும் உம்மால்மாறும்,\
என்னை ஒன்றும் என்றைக்கும்\
உம்மை விட்டு பிரிக்காது,\
விட ஏவவும் மாட்டாது.

### 10

என்னை மீட்ட நீர் முன்னாலே\
விண்ணுக்கேறிப் போனீரே,\
நானும் உமது பின்னாலே\
வர வாஞ்சையானேனே\
ஆ, நீர் என்னை வரச்சொல்லும்\
அன்புமாகச் சேர்த்துக் கொள்ளும்.
