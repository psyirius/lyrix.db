---
title: பிறந்தும் வியர்த்தமாச்சே
title-en: Piranthum Viyarththamaachchae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

பிறந்தும் வியர்த்தமாச்சே புவியிற் சென்ம\
மிறந்தும் வருத்த மாச்சே

### 1

சிறந்த சத்திய வேத\
மறிந்தும் நரக வழி\
திறந்து பரா பரனை\
மறந்து திரியுஞ் சென்மம்

### 2

கருத்தருரைத்த பத்துக்\
கற்பினைகளை மீறி\
மெத்தக் கெறுவங் கொண்டு\
விழுந்து கிடக்குஞ் சென்மம்

### 3

உலகம் படைத்த கர்த்த\
னொருவனெனச் சொலியும்\
பல பல தேவர்களைப்\
பணிந்து திரியுஞ் சென்மம்

### 4

வானத்தின் சேனைகளை\
மண்ணிலுள்ள வஸ்துக்களை\
யீனப் பசாசுகளை\
யேற்றி வணங்குஞ் சென்மம்

### 5

ஆணை சத்தியங்கள் பண்ணி\
யச்சயன் தேவ நாமத்தை\
வேண விதங்களாக\
வீணில் வழங்கும் சென்மம்

### 6

கருத்தரி னோய்வு நாளைப்\
பரிசுத்தம் பண்ணாமல்\
விருத்த மாக்கிப் பல\
வேலைகள் செய்யுஞ் சென்மம்

### 7

தகப்பனை மாதாவைச்\
சங்கித்து வாழ் காம\
லகத்திற் கெறுவங் கொண்\
அசட்டை செய்யுஞ் சென்மம்

### 8

உலைய மனுடரி\
னுதிரஞ்சிந்தப் படக்\
கொலை செய்யும் பொல்லாத\
கொடும் பாதக சென்மம்

### 9

அப காரத்திலய\
லான் மனையைத் தழுவும்\
விபசாரத்தினத்தின்\
வேசித்தனச் சென்மம்

### 10

உளவு செய்து பிற\
ருடைமைகளைத் திருடிக்\
களவு செய்யும் பொல்லாக்\
கடை கெட்ட பாவச் சென்மம்

### 11

மெய்ச் சாட்சிகள் சொல்ல\
வேண்டும் பிறனுக் கெதிர்ப்\
பொய்ச் சாட்சிகள் சொல்லிப்\
பொரியும் புலையர் சென்மம்

### 12

தடுத்துத் தடுத்து மறை\
சாற்றியென சொலியும்\
அடுத்தவன் வீட்டை யிச்சித்\
தலையுங் கொடிய சென்மம்

### 13

அயல் மனை சேடன் சேடி\
எருது கழுதை மற்று\
மயல் பிடித்திச் சித்து\
மயங்கித் திரியுஞ் சென்மம்

### 14

எல்லாத்திலுங் கதிக்க\
எந்தை பராபரனை\
நல்லாய்ச் சிநேகியாத\
பொல்லாத வீண் சென்மம்

### 15

தன்னைப் போற்றன் பிறனைத்\
தக்கபடி நேசியாமற்\
பின்ன பேதகஞ் செய்து\
வின்னமாய்ப் பேசுஞ் சென்மம்

### 16

நெல்லை வேதநாயகன்\
நித்திய சங்கீர்த்தனஞ்\
சொல்லி பராபரனைத்\
தொழுது கொள்ளாத சென்மம்
