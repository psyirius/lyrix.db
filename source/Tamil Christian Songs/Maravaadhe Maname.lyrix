---
title: மறவாதே மனமே
title-en: Maravaadhe Maname
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: 7JE_fDO6Nmk
tags:
  - tcs
  - uncategorized
year: 2024
copyright: Unknown
version: 2024
revision: 1

---

மறவாதே, மனமே, - தேவ சுதனை\
மறவாதே, மனமே, - ஒருபொழுதும்.

### 1

திறமதாக உனைத் தேடிப் புவியில் வந்து,\
அறமதாகச் செய்த ஆதி சுதன் தயவை - மறவாதே

### 2

விண்ணின் வாழ்வும் அதன் மேன்மை அனைத்தும் விட்டு\
மண்ணில் ஏழையாக வந்த மானுவேலை - மறவாதே

### 3

கெட்ட மாந்தர் பின்னும் கிருபை பெற்று வாழ,\
மட்டில்லாத பரன் மானிடனான தயவை - மறவாதே

### 4

நீண்ட தீமை யாவும் நீக்கிச் சுகம் அளித்திவ்\
வாண்டு முழுதும் காத்த ஆண்டவனை எந்நாளும் - மறவாதே

### 5

நித்தம் நித்தம் செய்த நிந்தனை பாவங்கள்\
அத்தனையும் பொறுத்த அருமை ரட்சகனை - மறவாதே

### 6

வருஷம், வருஷம் தோறும் மாறாத் தமதிரக்கம்\
பெருகப் பெருகச் செய்யும் பிதாவின் அனுக்ரகத்தை - மறவாதே

### 7

வல்ல பரம சுதன் மாட்டுக் கொட்டிலுக்குள்\
புல்லின் மேற் பிறந்த புதுமை தனை யெந்நாளும்

### 8

கந்தைத் துணியால் சுற்றி கடவுள் முன் னணைக்குள்\
நிந்தையாக வைக்கப்பட்ட நிலமை தன்னை

### 9

அடிமை வேடம் கொண்டனாதிக்கும் நரர்க்கும்\
நடுவில் நின்ற யேசு ராச நேசந்தன்னை

### 10

தேவ கோபம் நடுத் தீர்வை சாபம் நித்திய\
சாவு நரகத்தையும் தவிர்த்த கிறிஸ்து வேந்தை

### 11

ஆவலாகப் பேயின் அடிமைத் தனத்தினின்று\
பாவிகளை ரட்சிக்கப் பரம சுதன் வந்ததை

### 12

காவில் மனுடர் செய்தகன் மவினையை நீக்கிச்\
சீவனளிக்க வந்த தேவ பாலகனை

### 13

அன்னை வயிற்றி லுருவாக அமைத்துக் கர்த்தன்\
பின்னும் பின்னு முனைப் பேணிச் செய்த தயவை

### 14

ஆன பொரு ளனைத்தும் அமைத்துக் காத்தருளும்\
வான ராசன் மண்ணில் வந்த சினேகிதத்தை

### 15

கெட்ட பாவியுனைக் கிறிஸ்து மீட்டுக் கொண்ட\
மட்டில் லாத் தயவை மரண மரண மட்டும்

### 16

தன் மையான வேத நாயகன் றமிழ்க்கு\
நன்மை தருகும் ஏசு நாதர் திரு முகத்தை
