---
title: கர்த்தர்தாம் எங்கள் துர்க்கமும்
title-en: Karthartham Engal Durkkamum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

கர்த்தர்தாம் எங்கள் துர்க்கமும்\
அரண் பலமுமாமே;\
உண்டாம் இக்கட்டனைத்தையும்\
போக்குவார் அவர்தாமே\
பொல்லாங்கனின் சினம்\
இப்போது மா விஷம்\
துஷ்டமும் சூதையும்\
அணிந்து உறுமும் –\
நிகர் புவியில் இல்லை.

### 2

எதற்கு நாங்கள் வல்லவர்?\
இந்நீசர் சக்தியற்றோர்;\
எங்களுக்காய் வேறொருவர்\
போர் செய்வதற்கேற்பட்டோர்\
ஆர்? இயேசு கிறிஸ்துதான்;\
ஆ இந்தப் பலவான்\
ஆம் எங்கள் ரட்சகர்;\
சேனாபதி அவர்\
ஜெயிப்பார் அவர்தாமே.

### 3

விழுங்க வரும் பேய்களால்\
புவி நிரம்பினாலும்\
பயப்படோம்; கர்த்தாவினால்\
எதிர்த்து நிற்கக்கூடும்\
இருளின் பிரபு\
சீறினாலும், அது\
நசுக்கப்பட்ட பேய்,\
தள்ளுண்ணத் தீர்ந்ததே;\
ஓர் சொல்லினால் ஒழியும்.

### 4

பகைஞர் தெய்வ வார்த்தையை\
பகைத்தும், அது நிற்கும்;\
கர்த்தர் சகாயர், அவர் கை\
வரம் தந்தாதரிக்கும்;\
மாற்றார்கள் யாவையும்\
ஜீவனையேதானும்\
வாங்கினால், கேடாமோ;\
இராஜ்ஜியமல்லோ\
எங்களுக்கே யிருக்கும்.
