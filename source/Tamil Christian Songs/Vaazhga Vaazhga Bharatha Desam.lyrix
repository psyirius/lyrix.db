---
title: வாழ்க வாழ்க பாரத தேசம்
title-en: Vaazhga Vaazhga Bharatha Desam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

வாழ்க வாழ்க பாரத தேசம்\
வாழ்க வாழ்க பாரத தேசம் - (2)

### 1

கட்சி கொடிகள் பல பல வகையாம்\
தேசக் கொடியை காக்கவே அவையாம் - (2)\
பாரத தேசம் சுதந்தர தேசம்\
எத்தனை சலுகை! எத்தனை உரிமை!

### 2

நாவின் மொழிகள் பல பல உண்டு\
உள்ளத்தில் அனைவரும் இந்தியரல்லோ - (2)\
அன்பெனும் மொழியில் அனைவரும் ஒன்றே\
ஒற்றுமை, ஐக்கியம் உயர்விற்கு நன்றே

### 3

நீரோ, பயிரோ நமதென வேண்டாம்\
அனைத்து இந்தியர் சமமென வேண்டும் - (2)\
ஒருவருக்கொருவர் உதவியாய் இருப்போம்\
விட்டு நாம் கொடுப்போம், விரைந்து வளருவோம்

### 4

உழவர், தொழிலாளர், வீரர், ஆசிரியர்\
நாட்டின் நான்கு தூண்கள் என்றறிவோம் - (2)\
அவர்களின் வாழ்வு அனைவரின் வாழ்வு\
சிறப்பும் செழிப்பும் கண்களால் காண்போம்

### 5

லஞ்சம், வரி ஏய்ப்பு, வேலை நிறுத்தம்\
வன்முறை அனைத்தும் அகற்றியே வாழ்வோம் - (2)\
கடத்தல் தொழிலில்லை, போதை பொருளில்லை\
என்றொரு நாள்வர தீர்மானம் எடுப்போம்

### 6

ஜாதி, மதம் என்ற சுவர்களை தகர்ப்போம்\
மதமல்ல, மனிதனே முக்கியம் அறிவோம் - (2)\
சிறுவர், இளைஞர் எதிர்காலம் காப்போம்\
அன்பெனும் கயிற்றில் தாய்க்கொடி காண்போம்

### 7

அனைவர்க்கும் சம அன்பு அருளும் பிதாவே\
அனைத்திலும் தாய் பூமி செழித்திடச் செய்யும் - (2)\
அதற்கு எங்கள் பங்கை செய்திடச் செய்யும்\
இயேசுவின் நாமத்தில் ஜெபிக்கிறோம் பிதாவே
