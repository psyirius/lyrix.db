---
title: மகா இரக்கமான
title-en: Maha Irakkamaana
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

மகா இரக்கமான\
தயாபரா, இப்போ\
கழிந்து போன தான\
இராவில் நீர் அல்லோ\
அடியேனைக் கேடறக்\
காத்தீரே; இதற்கே\
துதி செலுத்திவார\
எழும்பெண் ஆவியே.

### 2

நான் முழு மனத்தாலும்,\
கர்த்தாவே, உம்மையே\
துதிக்கிறேன், இந்நாளும்\
நீர் நல்வழியிலே\
அடியேனை நடத்தும்,\
நீர் சித்தமாம்படி\
என் வேண்டுதல் வரட்டும்;\
நீர் என் அதிபதி.

### 3

நான் செவ்வையாய் நடந்து\
பொல்லாப்பை விலக.\
நீரே கைலாகைத் தந்து\
காத்துப் பேயுடைய\
சதிகளை அகற்றும்;\
பலவீனத்திலே\
என் ஆவியைத் திடத்தும்,\
அன்புள்ள கர்த்தரே.

### 4

உமதொரே பேறான\
குமாரன் தேடின\
பரகதியைக் காண\
நீர் என்னில் நாட்டிய\
என் விசுவாசத்துக்கு\
வளர்ச்சியைக் கொடும்,\
என் அக்ரமங்களுக்கு\
மன்னிப்பை அருளும்.

### 5

தேவாவியால் மெய்யாக\
ரட்சிப்பின் நம்பிக்கை\
என் ஆவிக்கு உண்டாக,\
நீர் தெய்வ நேசத்தை\
எனது நெஞ்சில் ஊற்றிப்\
பிறரை நேசிக்கும்\
தயையை அதில் மூட்டி\
மென்மேல் வளர்ப்பியும்.

### 6

தினம் நான் உமக்கேற்க\
நடந்து, உமது\
சொல் சாவு மட்டுங் கேட்க\
துணை செய்தெனக்கு\
உண்டானதைத் தற்காரும்;\
அடுத்தவரையும்\
இரக்கத்தோடே பாரும்\
காப்பாற்றியாருளும்.

### 7

ஆ, இயேசுவே, எந்நாளும்\
நீர் செய்த தயவு\
என்னாலே ஒருகாலும்\
சொல்லத் தீராதது;\
மா மீட்பரான நீரே\
என் பரம மன்னா,\
ஆ என்னைத் தேவரீரே\
எப்போதும் போஷிக்க.

### 8

மகத்துவமுள்ளோரே,\
நர தயாபரா,\
அடியாரை அன்போடே\
நோக்கி உம்முடைய\
முகத்தின் ஒளியாலும்,\
எச்சோதனையையும்\
ஜெயிக்கும் பலத்தாலும்\
ஆசீர்வதிக்கவும்.
