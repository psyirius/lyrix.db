---
title: எரியுமக்கினிபோல் உமதாவி
title-en: Eriyum Akkini Pol Umathaavi
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

எரியுமக்கினிபோல் உமதாவி - நீர்\
சொரிந்திடும் பரனே தினந்தினமாய் - இப்போ\
உரைத்திட நாவால் உயிருடன் மொழிகள் 2\
சொரிந்திடும் வரங்கள் நிறைந்தொழுக - என்னில்

சினேக அக்கினி என்னில் எரிந்தெழும்பி - வெகு\
தாகம் ஆத்துமாக்கள் மேலோங்கிடவே\
அன்பினுரைகளால் கடின உள்ளமிளகி\
வேகம் மரணபாதை விட்டுவிலக - நரர்

பலிபீடத்தின் திரு அக்கினியால் - என்\
அதரத்தின் குறைகள் அகற்றிடவும்\
நலமான சத்திய வசனங்கள் உரைக்க\
பலமான கிருபை பெற்றிடவும் - வாரும்

உம்மிலடியேன் பிரகாசித்திட - நான்\
என்னை முழுதுமாக வெறுத்து விட்டேன்\
மன்னவா எந்தனில் வந்து அவதரித்து\
வானாக்கினியால் முற்றும் கழுவி விடும் - என்னை

தேசமெல்லாம் பற்றி யெரிந்திடவே\
தாசரிலக்கினி மூண்டெரிந்து\
நாச உலகந்தன்னில் அக்கினிபோல்\
உபதேசிக்கத் திருநல் வார்த்தைகளை

அக்கினி புவிலிட வந்தவரே - மிக\
விக்கினம் பெருகுதே பாருமதை\
அக்கினியால் உமதடியார்கள் எரிந்திட\
அக்கினி அபிஷேகம் அளித்துவிடும் - இப்போ
