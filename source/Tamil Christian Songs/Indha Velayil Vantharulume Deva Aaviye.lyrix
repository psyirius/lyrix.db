---
title: இந்த வேளையினில் வந்தருளும் தேவ ஆவியே
title-en: Indha Velayil Vantharulume Deva Aaviye
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

இந்த வேளையினில் வந்தருளும் தேவ ஆவியே – இப்போ\
எங்கள் மீதிறங்கித் தங்கி வரம் தாரும் ஆவியே

அந்தணர் தம்மிடம் விந்தை செய்த சத்யஆவியே – முன்\
ஆச்சரியமாகக் காட்சி தந்த ஞான ஆவியே

அர்ச்சியர்க் கந்நானில் அற்புதம் செய்தாண்ட ஆவியே – இந்த\
ஆதிரை மீதினில் தீதகற்றியாளும் ஆவியே

ஆருமறியாத ஆறுதல் செய்திடும் ஆவியே – இங்கு\
அஞ்ஞானம் அகற்றி மெய்ஞ்ஞானம் புகட்டும் ஆவியே

சித்தம் இரங்காயோ நித்தியராகிய ஆவியே – அருள்\
ஜீவ வழி காட்டிப் பாவம் அகற்றிடும் ஆவியே

வாரும் வாரும் கண்பாரும் பரிசுத்த ஆவியே – இன்று\
வந்து சபைமீதில் சிந்தை வைத்தருளும் ஆவியே

தேற்றரவாளன் என்றேற்றிப் புகழ்ந்திடும் ஆவியே – நிதம்\
சித்தம் வைத்தென் மீதில் முற்றிலுங் காத்திடும் ஆவியே
