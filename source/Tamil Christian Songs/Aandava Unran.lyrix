---
title: ஆண்டவா உன்றன்
title-en: Aandava Unran
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: nFD6VNg4guc
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஆண்டவா, உன்றன் சேவைக்கடியேன்\
அர்ப்பணஞ் செய்யத்\
தூண்டும் உன் ஆவி அருள்வாய்.

என்னைத் தியாகிக்க ஏவும்\
உன் அனல் மூட்டிடுவாய்,\
இந்நிலம் தன்னில் மாளும்\
மனுமக்கள் மீட்பிற்காக. - ஆண்

### 1

புசிக்கப் பண்டமில்லாமல்,\
பூவில் இல்லமுமே அன்றி,\
நசிந்து நலிந்து நாட்டில்\
கசிந்து கண்ணீர் சொரிந்து\
தேச மெல்லாம் தியங்கும்\
நேசமக்கள் சேவைக்கே\
நிமலா, எனை ஏற்றுக்கொள். - ஆண்

### 2

வறுமை வன் கடன் வியாதி,\
குருட்டாட்டம் கட்சி கடும்\
அறிவீனம் அந்தகாரம்\
மருள் மூடி மக்கள் வாடும்,\
தருணம் இக்காலமதால்,\
குருநாதா உனதன்பை\
அருள்வாய், அடியேனுக்கே. - ஆண்

### 3

அருமை ரட்சகா, உன்றன்\
அரும்பாடு கண்ணீர் தியாகம்,\
பேரன்பு பாரச் சிலுவை,\
சருவமும் கண்ட என்றன்\
இருதயம் நைந்துருகி\
வெறும் பேச்சாய் நின்றிடாமல்\
தருணம் எனையே தந்தேன். - ஆண்

### 4

உலகே உன தாயினும்\
தலை சாய்க்கத் தாவில்லாமல்\
நலமே புரிந்து திரிந்தாய்;\
எல்லாம் துறந்து யான் உன்\
நல்லாவி கொண்டுழைக்க,\
வல்லா, உனின் சிலுவை\
அல்லால் வழி வேறுண்டோ? - ஆண்
