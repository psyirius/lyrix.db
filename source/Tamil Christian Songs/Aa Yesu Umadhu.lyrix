---
title: ஆ இயேசு உமது
title-en: Aa Yesu Umadhu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஆ, இயேசு, உமது\
நேசத்துக்கொப்பிராழ,\
விண் மண்ணிலுள்ளவர்\
துதிப்புக்கும் எட்டாது.\
நீர் நர ஜென்மத்தை\
எடுத்தென் சாபத்தைச்\
சுமந்து கொண்டது\
மட்டற்ற கிருபை

### 2

நீர் பெற்ற நாமமே\
குளிர்ந்ததாயிருக்கும்;\
அதென் வியாகுலம்\
அனைத்தையும் எடுக்கும்.\
நீர் இயேசு என்றதாய்\
அழைக்கப்பட்டது\
மா இன்பம், அதினால்\
என் துக்கம் நீங்கிற்று.

### 3

அன்புள்ள இயேசுவே,\
நீர் எனது களிப்பு.\
நீர் கொண்ட நாமமும்\
அனைத்திலும் தித்திப்பு.\
நான் துயரப்பட்டேன்;\
ஏன், இயேசு என்பவர்\
வியார்த்தியின்படி\
பலத்த ரட்சகர்.

### 4

பிசாசு மனத்தைத்\
தன் தீவினைகளாலே\
கலைக்கப் பார்க்கையில்,\
இம்மேன்மை நாமத்தாலே\
திரும்ப ஆறுதல்\
வெளிச்சம் ஞானமும்\
உண்டாகி, சகல\
இருளும் போய்விடும்.

### 5

என் மீறுதல்களால்\
நான் மெத்தக் குற்றவாளி,\
நீர் இயேசு ஆகையால்\
நான் மோட்சத்தின் பங்காளி,\
என் பாவக் குற்றத்தை\
நிவர்த்தி பண்ணினீர்,\
பிதாவின் தயவை\
என்மேல் விரிக்கிறீர்.

### 6

என் பாவத்தீட்பை நீர்\
பரிகரிப்பீராக\
அசுத்தனான நான்\
மாசற்றுப் போவேனாக\
உம்மால் என் சாபமும்\
என் குஷ்டரோகமும்\
போய், ஆசீர்வாதமும்\
சுகமுங் காணவும்.

### 7

நீர் இயேசு என்பது\
மகிழ்ச்சியைக் கொடுக்கும்\
வறட்சியில் அது\
மழையைப்போல் இருக்கும்.\
ஆ, உம்முடைய பேர்\
என் அரண் கோட்டையும்\
களமுஞ் செல்வமும்\
கதியமாகவும்

### 8

நீர் மோட்சத்தின் வழி,\
நீர் சத்தியம் உயிரும்,\
உம்மால் இப்பூமியில்\
என் ஆத்துமம் மகிழும்.\
நான் சாகப் போகையில்\
உம்மால் என் முடிவும்\
நற்பாக்கியத்துடன்\
இருக்கக் கற்பியும்.

### 9

ஆனாலும் அடியேன்\
இருக்கும் நாள் மட்டாக\
நான்றாய் நடக்கவே\
ஒத்தாசை செய்வீராக.\
நான் செய்யவேண்டிய\
என் ஊழியத்துக்கும்\
நீர் உமதாவியின்\
வரத்தைத் தரவும்.

### 10

நான் இயேசு நாமத்தில்\
தினம் எழுந்திருந்து;\
நான் இயேசு நாமத்தில்\
என் வேலைக்குட்புகுந்து,\
நான் இயேசு நாமத்தில்\
எப்போதும் யாவையும்\
முடித்துப் போடவும்

### 11

நான் தேவரீருக்கு\
இவ்வுலகில் பிழைப்பேன்.\
நான் தேவரீரையே\
மரிக்கும் போதணைப்பேன்\
உம்மாலே மோட்சத்தில்\
நான் உட்பிரவேசிப்பேன்.\
அங்கும்மை என்றைக்கும்\
துதித்துப் போற்றுவேன்.
