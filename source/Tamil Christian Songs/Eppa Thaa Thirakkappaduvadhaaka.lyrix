---
title: எப்பத்தா திறக்கப்படுவதாக
title-en: Eppa Thaa Thirakkappaduvadhaaka
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

எப்பத்தா திறக்கப்படுவதாக - 4\
வானம் திறந்து தெய்வம் பேசணும்\
வாசல்கள் எல்லாம் இன்றே திறக்கணும்\
எப்பத்தா திறக்கப்படுவதாக - 4

### 1

திறந்த வாசலை உன் முன்னே வைத்தேன்\
என்று சொன்னவரே\
ஒருவரும் பூட்டக்கூடா வாசல்கள் திறப்பேன்\
என்று உரைத்தவரே\
தாவீதின் திறவுகோலைத் தோளின்மேல் வைத்து - 2\
திறக்கச் செய்பவரே என் வாசல்கள்\
திறக்கச் செய்பவரே

### 2

ஆபிரகாமும் சாராளும் ஈசாக்கைப் பெறவே\
கர்ப்பத்தைத் திறக்கலையோ...\
அன்னாளின் கண்ணீர்க்கு சாமுவேல் தந்து\
தீர்க்கனாய் எழுப்பலையோ...\
இல்லாதவைகளை இருப்பவைப்போல - 2\
அழைத்துத் தந்தருளும் என் வாழ்விலே\
உருவாக்கித் தந்தருளும்

கூடுதல் சரணங்கள்\
3\. எலியாவின் ஜெபம் கேட்டு அக்கினி இறக்க\
வானங்கள் திறக்கலையோ!\
கையளவு மேகத்தால் பெருமழை பொழிய\
அற்புதம் செய்யலையோ!\
என் தேசம் எங்கிலும் எழுப்புதல் மழையை - 2\
கிருபையாய் பொழிந்தருளும் என் இயேசுவே\
கிருபையாய் பொழிந்தருளும்...

### 4

செவிடரும் ஊமையும் கட்டுகள் உடைந்து\
அற்புதம் பெறவில்லையோ\
குருடரின் கண்களும் உம் கரம் படவே\
பார்வை பெறவில்லையோ..\
ஏழை என் பெலவீனம் இக்கணம் நீங்கிட - 2\
அற்புதம் செய்தருளும் என் இயேசுவே\
அற்புதம் செய்தருளும்
