---
title: பொன்னகர்ப் பயணம்
title-en: Ponnagarpayanam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

பொன்னகர்ப் பயணம் போகும் புண்ணியர்களே, - மகிமை\
என்னவென் றுரைக்க வல்லோர் யாருமில்லையே.

### 1

உன்னத சுதனுக் கேதும் ஒப்புமையுண்டோ? - அவர்\
தன்னுதிரந் தந்து கொண்ட தன்மையருமை. - பொன்

### 2

லாசருக் கழுத கண்ணீர் நம்முடையதே; - அவர்\
நேசமார்பில் சாய்ந்து கொள்ளும் நித்திரையிதே. - பொன்

### 3

வந்தழைத்துப் போயென்னோடு வைப்பே னென்றவர் - இன்று\
வந்தழைத்துப் போகுமேன்மைமாந்தருக் குண்டோ? - பொன்

### 4

மண்ணினா லுண்டான வுடல் மண்ணேயாயினும், - யேசு,\
தன்னுரு வோடே எழும்பும் சத்தியம் இதே. - பொன்

### 5

கண்ணீர் துடைத்தெம்மை யாற்றும் கர்த்தரருகில் - சென்றோர்\
நண்ணியே ஜீவகனி யுண் டின்னல் நீங்குவார். - பொன்

### 6

ஆட்டுக்குட்டியானவர் சிங்காசனங் கண்டு - புதுப்\
பாட்டுக்கள் பாடும் சுத்தர் கூட்டமடைந்தார். - பொன்

### 7

கர்த்தருக் குள்ளே மரிப்போர் பாக்கிய ரென்று - சொல்லும்\
உத்தம வேதத்தின் உண்மை உன்னத மல்லோ? - பொன்
