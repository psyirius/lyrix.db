---
title: ஆண்டவர் தெரிந்துகொண்டு
title-en: Aandavar Therindhukondu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஆண்டவர் தெரிந்துகொண்டு,\
கட்டுவித்து, நேசித்துக்\
காத்த சீயோன் இப்போநொந்து\
கெஞ்சிச் சொல்வதாவது;\
“கர்த்தர் என்னைக்கைவிட்டார்\
என்னைத்தான் என் ஸ்வாமியார்\
சத்துருக்கள் கையில் தந்தார்.\
என்னை ஆண்டவர் மறந்தார்.

### 2

ஆதரிப்போம் என்பதாக\
வாக்குத்தத்தம் பண்ணினார்.\
என் இக்கட்டிலே வீணாக\
என்னால் தேடப்பட்டவர்\
ஆ, என் பேரிலே இப்போ\
என்றுங் கோபம் வைப்பாரோ.\
நீசருக்கு முன் கிடைக்கும்\
ரட்சிப்பெங்கே” என்றுரைக்கும்.

### 3

கர்த்தரோ உத்தாரமாகச்\
சொல்வது: “என் சீயோனே,\
மெய்தான், இப்போ துக்கிப்பாக\
நிற்கிறாய் உன் நோவிலே;\
ஆகிலும் தன் பாலனைப்\
பெற்ற தாய் மறந்த்தைப்\
பார்த்திரக்கமாயிரதே\
போக்க் கூடுமோ, அஞ்சாதே.

### 4

தாய் இயற்கை அன்பில்லாமல்\
போனபோரிலும், நாமோ\
ஒருகாலமும் மாறாமல்\
உண்மையானவர் அல்லோ;\
உன்மேல், நேச சீயோனே\
நிற்கும் அன்பைவைத்தோமே\
நாம் உன் விசுவாசம் பார்த்தோம்\
உன்னை நாம்மறக்கமாட்டோம்.

### 5

சாத்தானாலே நீ கலைய\
வேண்டாம் அவன் பொய்யனே\
பார், நாம் உன்னை நம்முடைய\
கைகளில் பதித்தோமே;\
உன்னை நாம் நினைப்பது\
நிச்சயம், அஞ்சாதிரு.\
நாம் கண்ணோக்கும் உன்மதிலை\
நாம் கட்டாதிருப்பதில்லை.

### 6

உன்னை நாம் அன்பாகப் பார்த்து,\
தாய் தன் சிறு பிள்ளையை\
காக்கும்போல் நன்றாகக்காத்து\
தாங்கி வருவோம்; உன்னை\
நம்மை விட்டு, தீங்குண்டாம்\
போது, யார் பிரிக்கலாம்?\
துக்பத்தில் நீ உண்மையாக\
நில்” என்றார், உத்தாரமாக.
