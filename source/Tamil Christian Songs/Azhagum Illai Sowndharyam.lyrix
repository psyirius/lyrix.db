---
title: அழகும் இல்லை சௌந்தர்யம்
title-en: Azhagum Illai Sowndharyam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

அழகும் இல்லை சௌந்தர்யம் இல்லை\
அந்தக் கேடடைந்தார் இயேசு - எனக்காய்\
அந்தக் கேடடைந்தார் இயேசு

வறண்ட நிலத்தில் ஒர்\
துளிர்விடும் வேர் போலும்\
இளங்கிளை போலவும் எழும்புகின்றார் - அவர்க்கு

### 1

மெய்யாகவே அவர்நம் பாடுகள் ஏற்று\
துக்கங்கள் யாவையும் சுமந்து கொண்டார்\
தேவனால் அடிப்பட்டு வாதைகள் ஏற்று\
சிறுமைப் பட்டாரென்று நாம் எண்ணினோம் - அவர்க்கு

### 2

ஆடுகள் போல் நாமும் வழி தப்பி திரிந்து\
அவனவன் தன்தன் வழியிலே போனோம்\
கர்த்தரோ நமது அக்கிரமும் யாவையும்\
கனிவுடன் அவர் மேல் விழச் செய்தார் - அவர்க்கு

### 3

நம் மீறுதல் நிமித்தம் காயப்பட்டார் - நமது\
அக்கிரமத்தால் ஏசு நொறுக்கப்பட்டார்\
நமக்கென ஆக்கினை ஏற்ற நல்தேவனின்\
தழும்புகளால் நாமும் குணமாகிறோம்  - அவர்க்கு
