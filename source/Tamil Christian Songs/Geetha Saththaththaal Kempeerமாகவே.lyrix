---
title: கீத சத்தத்தால் கெம்பீரமாகவே
title-en: Geetha Saththaththaal Kempeerமாகவே
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

கீத சத்தத்தால் கெம்பீரமாகவே\
கீர்த்தனம் செய்வேன் கர்த்தரை என்றுமே\
ஆனந்தமாகவே ஆர்ப்பரிப்புடனே\
நித்யானந்தரைநிதமும் பாடுவேன்

### 1

வீணையினாலும் தம்புருவினாலும்\
கின்னரத்தாலும் என் நாவினாலுமே\
சுரமண்டல தொனியும் முழங்க\
சீரேசு நாதனை சிறப்பாய் பாடுவேன்

### 2

பத்து நரம்பும் போதாதென்றெண்ணியே\
மெத்தவும் மனம் துதியால் நிறைந்தே\
உத்தம ஆசீர் உள்ளத்தில் பெற்றிட\
உன்னத தேவனை உயர்த்தி துதிப்பேன்

### 3

நானிலந்தன்னில் நல் இயேசுவின் எல்லா\
நன்மைகளையும் ஒவ்வொன்றாய்எண்ணியே\
நன்றியினாலென் இதயம் பொங்கிட\
நடனமாடியே ஆவியில் மகிழ்வேன்

### 4

தேவ ஆவியால் இன்னிசை நாதங்கள்\
ஏக சத்தமாய் இசைந்திலங்கிட\
தேவமகிமை மேகமாய் இறங்க\
தேவாதி தேவனை புகழ்ந்து போற்றுவேன்

### 5

ஜெயங்கொண்டோனாய் சீயோன் சிகரத்தில்\
ஜெயவீரனாம் இயேசுவுடனே நான்\
தேவ சுரமண்டலம் கரத்தில் ஏந்தியே\
ஜெயத்தின் கீதங்கள் களிப்பாய் பாடுவேன்
