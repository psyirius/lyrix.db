---
title: ஆரும் துணை இல்லையே
title-en: Aarum Thunai Illaiye
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: RgBeBQjTT0A
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஆரும் துணை இல்லையே, எனக்\
காதியான் திருப்பாலாவுந்தன்\
ஐந்து காயத்தின் அடைக்கலம் கொடுத்\
தாளுவா யேசுநாதா

சீருலாவு பூங்காவி லோர்கனி\
தின்ற பாதகமாற்றவே\
சிலுவை மீதினிலே யுயிர்விடும்\
தேவனே என் சுவாமி

### 1

முந்து மானிடர் தந்த தீவினை\
முழுவது மறவேண்டியே\
முண்முடியுடன் குருசிலேறிய\
முன்னவா கிருபை கூர்வையே\
சிந்து முன்னு திரத்தி லென்வினை\
தீர்த்து ரட்சியு மையனே\
தீயபாவி யெனக்கு வேறொரு\
செயலிடந் துணை யில்லையே

### 2

தந்தை தாயரும் மைந்தர் மாதரும்\
சகலரு முதவார்களே\
சாகும் நாளதில் நீயலா லெனைத்\
தாங்குவார்களு முண்டுமோ\
சொந்தம் நீயெனக் கன்றி வேறொரு\
சொந்தமானவ ரில்லையே\
சுத்தமும் பொருளத்தமும் முள\
பத்தமே என தத்தனே

### 3

கள்ளனாகிலும் வெள்ளனாகிலும்\
பிள்ளை நானுனக் கல்லவோ\
கர்த்தனே வலபக்க மேவிய\
கள்ளனுக் கருள் செய்தையே\
தள்ளி என்னை விடாம லுன்னடி\
தந்து காத்தரு ளப்பனே\
தயவதாய் ஒரு குருசிலேறிய\
சருவ சீவ தயாபரா

### 4

நன்றி யற்றவ னாகிலு மெனைக்\
கொன்று போடுவதாகுமோ\
நட்டமே படுங் கெட்ட மைந்தனின்\
கிட்ட ஓடின தில்லையோ\
கொன்ற வர்க்கருள் செய்யவென்றுபி\
தாவை நோக்கிய கொற்றவா\
குற்றமேது செய்தாலும் நீ யெனைப்\
பெற்றவா பொறுத் தாள்வையே

### 5

பத்தியேது மிலாது மாய\
சுகத்தை நாடிய பித்தனாய்ப்\
பாழிலே எனின் நாளெலாங் கெடுத்\
தேழையாகினே னென்செய்வேன்\
சத்துருவான பிசாசினால் வரும்\
தந்திரம் கொடி தல்லவோ\
தஞ்சமற்றவ னாகினேன் உன\
தஞ்சல் கூறும் அனாதியே

### 6

அறிவில்லா தொரு மிருகமாக நான்\
அலைந்த பாதகனாகிலும்\
அருமை ரட்சகனே உனின் மனம்\
உருகுமே மிக உருகுமே\
மறுதலித்த பேதுருவைக் கைவிட\
மனது வந்தது முண்டுமோ\
மகதலா நகர் மரியின் மேலருள்\
வைத்தவா உனின் சித்தமே

### 7

சாதியாருட தீதெலாமற\
வாதையாய்க் கொல்கொதாவிலே\
தந்தையார் முன்னறைந்த நேர்குரு\
சின்கணேறி இறந்தவா\
வேதநாயக னோது பாடலின்\
மீது மாபிரிய நேசனே\
மேசியா மகராசனே யெனை\
மீண்டிரட்சியும் அபையமே

### 8

ஆயிரத்தி எண்ணூற்றி முப்பதாம்\
ஆண்டில் வந்த ஆபத்திலே\
ஆபறோ ஐயராற் பிரிந்தடி\
யன்படுந் துயரத்திலே\
தாயிதத்தினும் நேயம் வைத்துயர்\
சம்பளத்தை நடத்தவே\
தஞ்சையான் சரபோஜி மன்னிதை\
யத்திலே யருள் வைத்தவா

### 9

உன்னதப் பிதாவே விண்வாழ்வதும்\
உலக வாழ்வது மோங்கியே\
உத்தம புத்திர சீவாசி மன்னுட\
ஊழி காலமும் வாழியே\
யின்னமுஞ் சரபோஜி மன்னிதை\
யத்திலன்பு வளர்த்தியே\
என்னையு மெனின் வீட்டையு மெனின்\
பாட்டையுங் கிருபை கூர்வையே
