---
title: சருவேசுரா ஏழைப்பாவ
title-en: Saruvewsara Ezhai Paava
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: 0SbT83U8kYQ
tags:
  - tcs
  - uncategorized
year: 2024
copyright: Unknown
version: 2024
revision: 1

---

சருவேசுரா, ஏழைப்பாவி - என் பேரிலே\
தயவாய் இரும், சுவாமி

திரியேக பரதேவா, நெறி மேவும் ஒரு யோவா,\
சித்தம் இரங்கிக் காத்துக் கிறிஸ்தின் முகத்தைப் பார்த்து - சரு

### 1

தந்தை நின் ஒன்றான மைந்தன்தனைக் கொடுத்தித்\
தகமையுலகை நேசித்தாய் நின்\
சொந்தக் கிருபைதனைச் சிந்தித்துணர மறை\
தொகுத் தெனக்குப தேசித்தாய்\
இந்தப் பெரிய நேசம்\
புந்திக் கொளிவதாக்கும்\
எந்தப் படியும் என்னிற்\
பந்த மனைத்தும் போக்கும்

### 2

தேவரீர்க் கேராத தீவினகளைச் செய்தும்\
தெண்டியாமற் பொறுத்தீர் நீர்\
யாவு மறிந்திருந்துங் கோபித்துக் கைவிடாதென்\
நன்றிக் கேட்டை மறுத்தீர்\
சீவனே யுமக்குப் பாவி வதிளென் செய்வேன்\
மேவியடி தொழாமல்\
ஆவியெங்ஙன முய்வேன்

### 3

நெஞ்சில் தெய்வ பயம் கொஞ்சமெனுமில்லாமல்\
நீதி வழியைக் கடந்தேன் கெட்ட\
வஞ்ச உலக வாழ்வை\
மிஞ்சத் தேடிப் பேயின்\
மனதுக் கேற்க நடந்தேன்\
பஞ்சபாவிக் கூவிக்\
கெஞ்சும் செபத்தைக்கேளும்\
அஞ்சல் புரிந்து திருச்\
செஞ்சரணந் தந்தாளும்

### 4

ஒன்றுமில்லாத காலத்தன் றுலகமனைத்தும்\
உண்டு செய்த வல்லவனே பல\
நன்று கோடியெனக் கென்று படைத்து நிதம்\
நல்கும் ஒரு நல்லவனே\
வென்றி மறந்துன் தயை குன்றுந் துரோகி எனைப்\
பன்றியென நினைந்து கொன்றிடாய் சினந்து

### 5

புங்கமிகும் வானோர்கள் சங்கமடிபணிந்து\
போற்றும் பரம தந்தையே நெல்லை\
தங்கும் வேதநாயகன் மங்களங்கள் பாடிச்\
சாற்ற மனம் மகிழ்ந்தையே\
யெங்கும் நிறைந்திலங்கும்\
துங்கப் பரமசோதி\
பங்கிலிருந் தெனக்கி\
ரங்குஞ் சருவநீதி
