---
title: நெஞ்சினில் வேதனை
title-en: Nenjinil Vedhanai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

நெஞ்சினில் வேதனை வாட்டிடும் போதெல்லாம்\
நேசமுடன் என்னை தேற்றும் தெய்வமே\
நிம்மதி இழந்து தவித்திடும் போதெல்லாம்\
அமைதியை ஈந்தெனை ஆற்றும் தெய்வமே

### 1

பழகிய மனிதரும் பழிதனை சுமத்துவார்\
பாசத்து உறவுகள் தூஷித்து மகிழுவார்\
நாவினால் புகழுவார் நெஞ்சினில் இகழுவார்\
நம்பிய நண்பரும் நடுவழி இறக்குவார்\
எத்தனை இன்னல்கள் மின்னல் போல் தாக்கியும்\
அத்தனையும் அகற்றி அணைக்கும் தெய்வமே

### 2

வருத்தங்கள் பாரங்கள் வியாகுலம் சூழ்கையில்\
உள்ளத்தின் ஆழத்தில் சோர்ந்திடும் நேரத்தில்\
நெருக்கத்தினின்று நான் விடுதலை வேண்டியே\
இரக்கத்தின் தேவனை நோக்கிடும் வேளையில்\
உருக்கமாய் வந்தெனை தழுவி தம் கரத்தினால்\
அவணைத்தே கண்ணீரை துடைக்கும் தெய்வமே

### 3

கடும்புயல் வீசிடும் காரிருள் சூழ்ந்திடும்\
கடலலை மோதிடும் சகலமும் போரிடும்\
பெருமழை பொழிந்திடும் பேரிடி முழங்கிடும்\
படகது தவித்திடும் மனமது துடித்திடும்\
கடல்மேல் நடந்திடும் அவரைக் கண் கண்டிடும்\
கவலைகள் நீங்கிடும் இன்பம் தங்கிடும்
