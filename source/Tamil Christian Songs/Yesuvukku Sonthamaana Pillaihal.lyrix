---
title: இயேசுவுக்கு சொந்தமான பிள்ளைகள்
title-en: Yesuvukku Sonthamaana Pillaihal
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

இயேசுவுக்கு சொந்தமான பிள்ளைகள் - அவர்\
அன்புக்கு அடிபணிந்த சீடர்கள்\
தேவகரம் வடிவமைத்த ஜீவ சிற்பங்கள் - அவர்\
ஆற்றலுக்கு வலுவான உயிர்ச்சான்றுகள்

இசாவா நாங்கள் இசாவா - 2\
இயேசுவைச் சேர்ந்தவர்கள் இசாவா - நாங்கள் -2

இயேசுவைப் பற்றிக்கொண்ட புத்திசாலிகள்\
உன்னதத்தில் கொலுவிருக்கும் விந்தை மாந்தர்கள்\
நிலைவாழ்வும் நிறைவாழ்வும் கண்ட ஞானிகள்\
சாத்தானைத் தோற்கடிக்கும் வெற்றி வீரர்கள் - நாங்கள்

பாவ மாந்தர் மீட்பைக் காணும் அடையாளங்கள்\
தேவ செய்தி சுமந்தலையும் இராஜ மடல்கள்\
தூய்மை மணம் வீசுகின்ற நற்கந்தங்கள்\
வாழ்வை பானபலியாக்கும் உயிர்த்தோழர்கள் - நாங்கள்

தேவ அரசு விடிய உழைக்கும் போராளிகள்\
தேசத்தைக் கலக்குகின்ற சாவின் எதிரிகள்\
இராஜநெறி பரப்புகின்ற புரட்சியாளர்கள்\
தேவனுக்காய் வாழ்ந்து முடிக்கும் நித்யசாட்சிகள் - நாங்கள்
