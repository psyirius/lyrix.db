---
title: கர்த்தாவே உம்மை ஸ்தோத்திரிப்பேன்
title-en: Karththaave Ummai Sthoththirippen
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

கர்த்தாவே, உம்மைத் தோத்தரிப்பேன்,\
நீர் ஒருவர் பராபரனாமே,\
நான் உம்மையே நமஸ்கரிப்பேன்.\
என் வேண்டுதல் உம்மண்டை ஏறவே;\
நான் இயேசுவை முன்னிட்டுக் கூப்பிட\
நீர் உமதாவியைத் தந்தருள.

### 2

நான் இயேசு நாமத்தில் மன்றாட\
அவரண்டைக் கடியேனை இழும்;\
நான் மண்ணை அல்ல விண்ணை நாட\
தேவாவி என்னைப் போதிவிக்கவும்,\
நான் உமதன்பை ஆத்துமாத்திலே\
ருசித்தும்மைத் துதிக்க, கர்த்தரே.

### 3

இத்தயவை என் மேலே வையும்,\
அப்போ நான் பாடுங்கீதம் உத்தமம்,\
அப்போது இன்பமாய் இசையும்,\
அப்போதென் வாயின் சொற்கள் சத்தியம்,\
அப்போதென் ஆவி தேவரீருக்கே\
துதியுண்டாகக் கீதம் பாடுமே.

### 4

அதேனெனில் சொற்கடங்காத\
படியே என்னில் வேண்டிக் கொள்வாரே;\
நான் அவரால் தள்ளாடிடாத\
மெய் விசுவாசமாய்த் தொழுவேனே.\
நற்சாட்சி அவரால் அடைகிறேன்,\
அத்தால் நான் பிள்ளைபோல் அப்பா என்பேன்.

### 5

நான் அவர் ஏவுதலினாலே\
இவ்விதமாய் விண்ணப்பம் பண்ணவே,\
அப்போதவர் ஒத்தாசையாலே\
நான் உமக்கேற்க வேண்டினதற்கே\
என் பரம பிதாவாம் தேவரீர்,\
" ஆம், செய்வோம்," என்றுத்தாரஞ் சொல்லுவீர்.

### 6

நான் அவர் ஏவக்கேட்கும் யாவும்\
தெய்வீக சித்தத்துக் கிசைந்தது;\
நான் இயேசு நாமத்தில் பிதாவும்\
பராபரனுமான உமக்கு\
முன்பாய் பணிகிறதினாலே நீர்\
என் வேண்டுதலை அன்பாய்க் கேட்கிறீர்.

### 7

நான் உம்முடைய பிள்ளை என்ற\
நற்சாட்சி பெற்றதால் நான் பாக்கியன்;\
ஆகையினால் நான் வேண்டும் என்ற\
எல்லா நல்லீவையும் அடைபவன்,\
நான் கேட்கிறதிலும் அதிகம் நீர்\
இரக்கமாய்த் தந்தருளுகிறீர்.

### 8

உம்மண்டை ஏசு எனக்காக\
மன்றாடுகையினால் நான் பாக்கியன்;\
மெய்யான தெய்வப் பக்தியாக\
நான் பண்ணிய ஜெபத்தின் நற்பலன்\
அத்தாலே நிச்சயமாமே, எல்லாம்\
அவருக்குள்ளும் அவராலுமாம்.
