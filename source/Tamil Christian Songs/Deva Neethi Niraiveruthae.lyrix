---
title: தேவ நீதி நிறைவேறுதே
title-en: Deva Neethi Niraiveruthae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

தேவ நீதி நிறைவேறுதே\
தேவ கரம் உயர்ந்திடுதே

### 1

கர்த்தர் யேகோவா நித்திய கன்மலை\
கர்த்தர் நாமம் எங்கள் நம்பிக்கை\
மன உறுதியுடன் பற்றிக் கொண்டால்\
மெய் பூரண சமாதானம் காண்போம்

### 2

பெலனுள்ள நல் நகரம் உண்டே\
பரன் கிறிஸ்தேசு நம் அரணே\
அவர் தரும் இரட்சண்யம் அதின்\
மதிலே அங்கே அற்புத சத்தியம் ஓங்கும்

### 3

ஆதி சத்தியம் கைக் கொண்டு வரும்\
நீதியுள்ள ஓர் ஜாதி நுழையும்\
வாசல்களை உயர்த்தி திறந்திடுவோம்\
வெற்றி முழங்கும் கொடி பறக்கும்

### 4

உயர்ந்தவரைக் கீழே தள்ளினார்\
உயர்ந்த நகர் இடிந்ததுவே\
எளிமையானோர் கால் அதை மிதிக்க\
செம்மை அடையும் நல்லோர் வாழ்வே

### 5

நீதி நிறைந்த நல் தேசமதில்\
நீதி தயவை துன்மார்க்கன் கல்லான்\
தேவ மகத்துவத்தை கவனித்திடான்\
தேவன் நமக்காய் கிரியை செய்கிறார்

### 6

என் ஆத்துமாவே இராவினிலே\
என் கர்த்தரையே வாஞ்சித்திடவே\
அதிகாலமே என் ஆவியினால்\
அண்ணல் அறிவை நான் தேடிடுவேன்
