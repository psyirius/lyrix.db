---
title: ஆ பிதா குமாரன் ஆவி
title-en: Aa Pithaa Kumaaran Aavi
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஆ, பிதா குமாரன் ஆவி,\
விண் மண் உலகை எல்லாம்\
தாங்குஞ் சருவ வியாபி\
உம்மால் ராப் பகலுமாம்,\
உம்மால் சூரியன் நிலா\
ஓடுமே; தயாபரா.

### 2

சாத்தான் தீவினை வீணாக,\
என்னைப்போன ராவிலே\
தேவரீர் மா தயவாகக்\
கேடுந் தீதுமின்றியே\
காத்தற்கென் மனது\
தேவரீரைப் போற்றுது.

### 3

ராப்போனாற்போல் பாவராவும்\
போகப் பண்ணும், கர்த்தரே;\
அந்தகாரம் சாபம் யாவும்\
நீங்க, உம்மை இயேசுவே,\
அண்டிக்கொண்டு நோக்கினேன்\
உம்மால் சீர்ப் பொருந்துவேன்.

### 4

ஞாயத்தீர்ப்பில் திகிலற்று\
நிற்க, இன்றென் நெஞ்சிலும்\
வெண்ணுடை உடுத்தப்பட்டு,\
பயத்தோடே நித்தகமும்\
என் ரட்சிப்பைத் தேட, நீர்\
ஈவளிக்கக் கடவீர்.

### 5

வேதங் காண்பிக்கும் வழியில்\
என்னை நீர் நடப்பியும்,\
இன்றைக்கும் ஒவ்வோரடியில்\
என்னை ஆதரித்திரும்,\
எனக்கு நீர் மாத்திரம்\
பத்திர அடைக்கலம்.

### 6

தேகம் ஆவி என்னிலுள்ள\
சிந்தை புத்தி யாவையும்\
ஸ்வாமி, உமதுண்மையுள்ள\
கைக்கும் ஆதரிப்புக்கும்\
ஒப்புவிப்பேன், என்னை நீர்\
பிள்ளையாக நோக்குவீர்.

### 7

வானதூதர்கள் அன்பாக\
என்னைப் பேயின்கண்ணிக்குத்\
தப்புவிக்கவும், நேராகக்\
கடைசியில் மோட்சத்து\
வாழ்வில் கொண்டு போகவும்\
தயவாகக் கற்பியும்.

### 8

என் ஜெபத்தை ஏற்றுக்கொள்ளும்\
ஆ, த்ரியேக வஸ்துவே,\
என்மனுக்காமென்றுசொல்லும்,\
வேண்டிக்கொள்ளச் சொன்னீரே\
ஆமேன், உமக்கென்றைக்கும்\
தோத்திரம் புகழ்ச்சியும்.
