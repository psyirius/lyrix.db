---
title: வா பாவி இளைப்பாற வா
title-en: Va Paavi Ilappaava Va
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: oIj-mpbukKs
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

வா பாவி இளைப்பாற வா\
என் திவ்ய மார்பிலே\
நீ சுகமாகச் சாய்ந்திரு\
என்றார் க்றிஸ்தேசுவே\
இளைத்துப்போன நீசனாய்\
வந்தாறித் தேறினேன்\
என் பாரம் நீங்கி யேசுவால்\
சந்தோஷமாயினேன்.

### 2

வா பாவி தாகந் தீர்க்க வா\
மெய்ப் பானம் இதுவே\
நான் ஜீவ தண்ணீர் தருவேன்\
என்றார் நல் மீட்பரே\
அவ்வாறு ஜீவ ஊற்றிலே\
நான் பானம் பண்ணுனேன்\
என் தாகந் தீர்ந்து யேசுவால்\
பேர் வாழ்வும் அடைந்தேன்.

### 3

வா பாவி இருள் நீங்க வா\
என் ஒளி வீசுதே\
பிரகாசிப்பித்து ரட்சிப்பேன்\
என்றார் மா நேசரே\
மெய் ஞான அருணோதயம்\
அத்தால் கண்டடைந்தேன்\
என்றைக்கும் ஜீவ ஒளியில்\
நான் வாழ்ந்து சுகிப்பேன்.
