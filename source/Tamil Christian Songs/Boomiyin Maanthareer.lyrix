---
title: பூமியின் மாந்தரீர்
title-en: Boomiyin Maanthareer
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

பூமியின் மாந்தரீர் கூடிவாரீர்\
பூரித்தே பேரின்பமாய்ப் பாடி வாரீர்\
தேமிசைப் பாமலர் சூடிடுவீர்\
தேவனின் திருமுன்னே நாடிடுவீர்

### 2

நம்மையிங் காக்கியோன் ஓரிறையாம்\
நாமவர் உடைமையாம் ஓர் நிறையாம்\
மெய்மையின் மேய்ச்சலின் செம்மறிநாம்\
மேவிநம் ஆயனை நாமறிவோம்

### 3

வாசலில் நன்றி கூர் உணர்வோடே\
வாருங்கள் திருச்சுற்றில் துதியோடே\
நேசமாய் உளமெல்லாம் கனிந்தெழுந்தே\
நிறைபெயர் போற்றுங்கள் மலர்ந்துயர்ந்தே

### 4

ஆண்டவன் நன்மையின் மயமாவான்\
ஆரருள் மாறாத நயமாவான்\
ஆண்டவன் பேருண்மை தலைமுறையாய்\
ஆண்டென்றும் தாங்கிடும் அருள் நிறைவாய்
