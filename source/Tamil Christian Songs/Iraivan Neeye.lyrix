---
title: இறைவன் நீயே
title-en: Iraivan Neeye
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: OFKAFLrXJn8
tags:
  - tcs
  - uncategorized
year: 2024
copyright: Unknown
version: 2024
revision: 1

---

இறைவன் நீயே - எளியனுக் கிரங்குவாயே.

மறை விளக்கி இந்நரரை மீட்க, - இம்\
மானுவேல் எனும் நாமம் மேவியே,\
தரையில் வந்தவ தரித்த ஏழைகள்\
தாதா, ஏசுநாதா, என். - இறை

### 1

அண்டர்கள் போற்றும் விண்ணோனே, - எங்கள்\
ஆதரவாய் உற்ற கோனே, - நல்ல\
தொண்டர்களுக் கருள் புரியும் நன் மனத்\
தூயா, அன்பர் நேயா, என் - இறை

### 2

நன்று திகழ் பெரியோனே, - திவ்ய\
ஞானம் எனும் பெயரோனே, - இயல்\
அன்றும் இன்றும் என்றும் ஒன்றுபோல உறும்\
ஐயா, ஒளிர் மெய்யா, என். - இறை

### 3

எங்கும் நிறைந்த வல்லோனே,\
அன்பர்க் கின்பு செய்கின்ற நல்லோனே, - மிக\
இங்கிதமாய் உனை ஏத்தித் தொழ அருள்\
ஈவாய்; க்ருபை ஆவாய்; என். - இறை
