---
title: பொன்னோ மணியோ தேவையில்லை
title-en: Ponno Maniyo Thevaiyillai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

பொன்னோ மணியோ தேவையில்லை\
இயேசு இருப்பதினால் கவலையில்லை\
இது வெறும் வார்த்தையில்லை\
வெட்டிப்பேச்சு இல்லை\
ருசித்துப்பார்த்தவர்க்குப் புரியும் இது\
இயேசுவை ரசித்துப் பார்த்தவர்க்குத் தெரியும் இது-2

ஆரம்பம் அற்பமானாலும்\
முடிவு (சம்பூர்ணமாகும்)-2\
காலங்கள்  கடந்து போனாலும்\
காத்திருந்தால் (புது பெலனுமாகும்)-2\
நாளை தினம் குறித்து கவலையில்லை\
நடுத்தெருவில் நிற்கத் தேவையில்லை-2\
இது ஆசை வார்த்தையில்லை\
ஆள் சேர்க்கவில்லை\
அனுபவித்தவரின் சாட்சி இது\
இயேசுவை அறிந்து கொண்டவரின் பேச்சு இது-2

பலவீனம் அது வந்த போதும்\
தேவ கிருபை பெலன் அது (நமக்கு போதும்;)-2\
எதிராளி நம்மைச் சூழ்ந்த போதும்\
அவர் நமக்காக செய்யும் (யுத்தம் போதும்)-2\
எந்த சூழ்நிலைக்கும் கலக்கமில்லை\
இதெல்லாம் நினைக்க துளி நேரமில்லை-2\
இனி முறு முறுப்பு இல்லை\
புலம்பல் அறிக்கையில்லை\
எதுவும் அவர் சுமக்கும் பாரம் இது\
எதற்கும் துதி செலுத்தும் நேரம் இது

விருதாவாய் தன்னைத் தேடவேண்டுமென்று\
யாருக்கும் (அவர் சொன்னதில்லை)-2\
பெரிதான இரட்சிப்புத் தரவேண்டுமென்று\
எளிதாக நீதி (பேசும் தெய்வம்)-2\
அவரே கர்த்தர் வேறொருவர் இல்லை\
அவரைத்தவிர யாரும் தேவன் இல்லை\
அவர் வேறு யாரும் இல்லை\
வெகு தூரம் இல்லை\
உனக்குள் வாசம் செய்யும் ஆவியானவர்\
உன்மேல் நேசம் வைத்த இயேசுவானவர்
