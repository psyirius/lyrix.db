---
title: இயேசுவினால் மெய்ப் பூரிப்புண்டாகும்
title-en: Yesuvinaal Meip Poorippundaagum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இயேசுவினாலே மெய்ப் பூரிப்புண்டாகும்;\
அவரில் மனித ஸ்பாவமுமே\
தேவ சுபாவத்தோடொருமையாகும்,\
நமக்கு அவர் ஒப்பானவரே.\
இது பெரிய அதிசயமாமே,\
இயேசுவினாலே மெய்ப் பூரிப்புண்டாமே.

### 2

பாவிகளே, உங்கள் மீட்பராய் வந்தார்,\
உங்கள் கடனைச் செலுத்தத் தாமே\
சிலுவையில் பலியாகி இறந்தார்.\
நமக்காய்த் தமதிரத்தத்தையே\
சிந்தினார், நமக்காய் உயிரைத் தந்தார்;\
பாவிகளே, உங்கள் மீட்பராய் வந்தார்.

### 3

அவரே தந்தை அனுப்பின மீட்பர்,\
நம்மைப் பிதாவண்டை சேர்ப்பதற்கு\
அவர்தாம் எந்தக் கணக்கையுந் தீர்ப்பர்;\
அவரை நீங்களும் தோத்திரித்து\
வாருங்கள்; அவர் அனைத்தையுந் தீர்ப்பர்;\
அவரே தந்தை அனுப்பின மீட்பர்,

### 4

அவரால் கட்டுகள் துண்டு துண்டாகும்,\
மரணச் சங்கிலி நீங்கிவிடும்,\
பாடு பட்டோருக்கு மேன்மை உண்டாகும்,\
பேயுந் தள்ளுண்டு முறிந்து விழும்,\
இயேசுவால் நமக்கு வெற்றி உண்டாகும்,\
அவரால் கட்டுகள் துண்டு துண்டாகும்.

### 5

நமக்கு நித்திய ஜீவனைத் தந்தார்,\
பயத்தை நீக்கி, இதயத்தையே\
நற்குணத்தாலேயுஞ் சோடித்து வந்தார்,\
நமது தமையர் அவராமே.\
நமது பாவத்தை அப்புறம் பாரார்,\
நமக்கு நித்திய ஜீவனைத் தந்தார்.

### 6

ஆடுகளுக்கவர் மேயப்பருமாமே,\
கெட்டுத் திரிகிற உங்களையும்\
தேடும் இரட்சகர் அவரே தாமே;\
உங்களைத் தமது மேய்ச்சலுக்கும்\
கொண்டுவர அவர் ஆயத்தமாமே;\
ஆடுகளை அவர் மேய்ப்பவராமே.

### 7

நெஞ்சைத் திருப்ப இக்கர்த்தரால் ஆகும்;\
அவருக்கு வாசலைசீக்கிரமாய்\
நீங்கள் திறவுங்களேன், அப்போதாகும்;\
நேசராம் அவரை உண்மையுமாய்\
நீங்கள் சிநேகித்தால் மோட்சமுண்டாகும்;\
நெஞ்சைத் திருப்ப இக்கர்த்தரால் ஆகும்.

### 8

அவர் குணப்பட்டோர் பொக்கிஷமாமே,\
தம்மைச் சேர்ந்தோரின் துணை அவரே.\
துக்கித்தவர்க்கவர் சூரியனாமே;\
மிகுதியான இரக்கமுண்டாமே;\
அவர் குணப்பட்டோர் பொக்கிஷமாமே.

### 9

வரும் எல்லாரையும் இயேசு ரட்சிப்பார்;\
என்னண்டை வாருங்கள் என்கிறாரே.\
தாகமுள்ளோருக்குத் தண்ணீர் அளிப்பார்.\
ஜீவதண்ணீரின் ஊற்றவராமே.\
தேவையாம் ஆறுதலை வருவிப்பார்;\
வரும் எல்லாரையும் இயேசு ரட்சிப்பார்.

### 10

திக்கில்லாப் பேருக்கவர் பிதாவாமே;\
ஏழைகட்கவர் அடைக்கலமும்,\
நோயாளியின் பரிகாரியுமாமே,\
துன்பப்பட்டோர்கள் அனைவருக்கும்\
அவர் தாம் கோட்டையுந் துர்க்கமுமாமே;\
திக்கில்லாப் பேருக்கவர் பிதாவாமே.
