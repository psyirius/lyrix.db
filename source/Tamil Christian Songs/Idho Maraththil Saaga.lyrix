---
title: இதோ மரத்தில் சாக
title-en: Idho Maraththil Saaga
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இதோ, மரத்தில் சாகும்\
உன் ஜீவன் உனக்காகும்\
பலியாம், லோகமே\
பொல்லாப்படி வாதையைச்\
சகிக்கும் மா துரையைக்\
கண்ணோக்குங்கள், மனிதரே.

### 2

இதோ, மா வேர்வையோடும்\
வடியும் ரத்தம் ஓடும்\
எல்லா இடத்திலும்,\
நல்நெஞ்சிலே துடிப்பும்\
தவிப்பின் தவிப்பும்\
வியாகுலத்தால் பெருகும்.

### 3

யார் உம்மைப் பட்சமான\
கர்த்தா இத்தன்மையான\
வதைப்பாய் வாதித்தான்.\
நீர் பாவியாய் இரீரே,\
பொல்லாப்பை அறியீரே;\
யார் இந்தக் கேடுண்டாக்கினான்.

### 4

ஆ! இதைச்சேய்தேன் நானும்\
என் அக்ரமங்கள் தானும்,\
கடற்கரை மணல்\
அத்தன்மையாய்க் குவிந்த\
என் பாதங்கள் இந்த\
வதைப்புக் காதிமூலங்கள்.

### 5

நானே கைகால் கட்டுண்டு\
பாதாளத்தில் தள்ளுண்டு\
கிடத்தல் ஞாயமே;\
நானே முடிவில்லாமல்\
சந்தோஷத்தைக் காணாமல்\
வதைக்கப்படல் நீதியே.

### 6

நீரோ என்மேல் உண்டான\
அழுத்தும் பாரமான\
சுமை சுமக்கின்றீர்.\
ஆசீர்வதிக்க நீரே\
போய்ச் சாபமாகின்றீரே;\
நான் தப்ப நீர் படுகின்றீர்.

### 7

நீர் என் கடனைத் தீர்க்க\
பிணையாய் என்னை மீட்க\
மரத்தில் ஏறினீர்;\
ஆ, சாந்தமான சிந்தை,\
நீர் முள் முடியின் நிந்தை\
எத்தீங்கையும் பொறுக்கின்றீர்.

### 8

நான் சாவின் வாய்க்குத் தப்ப,\
நீரே அதை நிரப்ப\
அதில் விழுகின்றீர்;\
நான் நீங்க நீர் முன் நிற்பீர்,\
நான் வாழ நீர் மரிப்பீர்,\
அத்தன்மை என்னை நேசித்தீர்.

### 9

நீர் என்னை முட்டதாலே\
நான், ஸ்வாமி, உமதாளே;\
என் ஆவி தேகமும்\
என் நாழியும் இமையும்\
நான் மரணம் அடையும்\
நாள் மட்டும் உம்மைப்போற்றவும்.

### 10

நான் ஏழையாயிருக்க\
பதிலுக்குக் கொடுக்கக்\
கூடாதே போனாலும்,\
என் நெஞ்செப் போதுமாக\
நீர், ஸ்வாமி எனக்காகச்\
சகித்த்தை நினைக்கவும்.

### 11

அதே நான் என்றென்றைக்கும்\
என் கண்முன்பாக வைக்கும்\
கண்ணாடியாவது;\
அத்தால் விளக்கப்பட்ட\
மெய் நேசமும் மாசற்ற\
சன்மார்க்கமும் என் யோசிப்பு.

### 12

என் பாவத்தால் எரியும்\
கர்த்தாவின் கோபத்தியும்\
தாம் செய்யும் நீதியும்\
தாம் கண்டிக்கும் கண்டிப்பும்\
அழிக்கிற அழிப்பும்\
ஏதென்றிப்பாடும் காண்பிக்கும்.

### 13

நீர் சாந்தத்தோடும் பட்டு,\
பொல்லார்மேல் கோபமற்று,\
எல்லா அஞ்ஞாயமும்\
சகித்த்தை நான் நோக்கி\
என் பேய்க்குணத்தைப் போக்கி\
தெய்வீக சாந்தமாகவும்.

### 14

துன் நாக்குகள் வைதாலும்,\
என்மேல் குறை சொன்னாலும்,\
நான் சாந்தம் பூணுவேன்.\
அஞ்ஞாயத்தைச் சகித்து,\
நல்மனதாய் மன்னித்து,\
பகைஞர்மேல் இரங்குவேன்.

### 15

கர்த்தாவே நீர் பகைக்கும்\
பொல்லாப்பை என்றென்றைக்கும்\
வெறுத் தரோசிப்பேன்.\
என் இச்சையை நாள்தோறும்\
ஆகாத சிந்தையோடும்.\
நான் சிலுவையில் அறைவேன்.

### 16

ஆ, உமது ஜெபமும்\
அவஸ்தையுந் தவமும்\
கண்ணீருந் துக்கமும்\
நான் செத்தால் பரலோக\
சந்தோஷத்துக்குப்போக\
பழித் துணைக்குதவவும்.
