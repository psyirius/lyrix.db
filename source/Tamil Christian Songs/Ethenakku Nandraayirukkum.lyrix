---
title: எதெனக்கு  நன்றாயிருக்கும்
title-en: Ethenakku Nandraayirukkum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

எதெனக்கு  நன்றாயிருக்கும்\
என்றுமக்குத் தெரியுமே,\
நீரே எக்காரியங்களுக்கும்\
அதிபதி; ஆ, உமக்கே\
நான் என்னை ஒப்புவிப்பேனே,\
என் சுய யோசனை வீணே.

### 2

என் மனத்தில் உம்மைப்பற்றாத\
வீண் நினைவைப் பிடுங்குமேன்,\
என் ஆத்துமத்துக்கு, நீங்காத\
நற்சிந்தை வேண்டுமென்கிறேன்\
ஆ, என்னை நன்றாய்ச்சோதியும்\
உண்மையு மாக்கியருளும்.

### 3

நீர் என் பிதா, நீர் பாவியான\
எனக்கென் தப்பிதங்களை\
மன்னித்து, இயேசுவால் அன்பான\
தயாபரர் தானென்பதை\
அப்போ, மா தைரியத்துடன்\
நான் சொல்லிக் கொள்ளத் தக்கவன்.

### 4

நீர் என் பிதா என்றுண்மையாக\
நான் சொல்லக் கூடுமெயானால்\
அப்போதிக்கட்டும் ஜெயமாகத்\
திரும்பி உமதன்பினால்\
தித்திப்பாய் மாறிப்போகுமே,\
இரக்கமுள்ள கர்த்தரே.

### 5

இப்போதும் நீர் மா தயவாகக்\
கொடுத்த நல்லவார்த்தையை,\
பலத்த விசுவாசமாக\
நான் பற்றி, ஏழை மனத்தை\
அத்தாலே தேற்ற, நீர் தரும்\
தேவாவியாலே உதவும்.

### 6

அனாதி வஸ்துவே, அன்பாக\
உலகுண்டாகு முன்னே தான்\
நீர் உமக்கென்னைப் பிள்ளையாக\
நேமித்து, நரகத்தில் நான்\
விழாப்படிக்குக் கிறிஸ்துவை\
எனக்குத் தந்ததே தயை.

### 7

என் குற்றத்துக்கும் ஆக்கினைக்கும்\
நான் தப்பிப்போக அவரே\
ரட்சிப்படியேனுக் கென்றைக்கும்\
உண்டாகப் பண்ணினோராமே,\
இதற்குத் தேவ ஆவியார்\
முத்திரையாயிருக்கிறார்.

### 8

நீர் என்னை இந்தநாள்மட்டாக\
நடத்தின கிருபைக்கு\
நான் என்ன சொல்வேன், பிதாவாக\
நீர் என்னை ஆதரித்தது\
அதிசயம், இனி அங்கே\
மாளாத வாழ்வும் ஈவீரே.

### 9

ஆ, உமதன்பை நான் சிந்திக்கும்\
போதெனதாவி என்னிலே\
மிகுதியாகவுங் களிக்கும்;\
ஆ, மெத்தவும்நான் உம்மையே\
நேசிப்பேனாக என்பது\
நான் உம்மைக் கேட்கிற மனு.

### 10

இப்போதும் உம்முடையோனான\
நான் உமது புகழ்ச்சிக்கு,\
பிதாவே, பரிசுத்தமான\
படி நடக்க, உமது\
ஒத்தாசையை எந்நாளிலும்\
நீர் எனக்குத் தந்தருளும்.

### 11

என் பேச்சிலுஞ் சிந்திப்பிலேயும்\
வேலையிலேயும் நீதியே\
விளங்க, நீர் சகாயஞ் செய்யும்,\
அதும்மால் ஆக வேண்டுமே,\
இல்லாவிட்டால் இதில் எல்லாம்\
மிகுந்த தாறுமாறுண்டாம்.

### 12

என்மேல் உபத்ரவத்தை வர\
விட்டீரானால், நீர் எனக்குச்\
சகாயராய்த் திடனைத் தர\
வந்தென்னுடைய மனது\
பணியவும், அமரவும்\
நீர் என்னை ஏவியருளும்.

### 13

ஆ, உமதாவியின் வரத்தை\
என்மேலே ஊற்றும் கர்த்தரே,\
அதென்னுடைய இதயத்தை\
நற்குணமாக்கும் ஈவாமே.\
இனி நான் என்றும் உம்மிலும்\
நீர் என்னிலும் இருக்கவும்.
