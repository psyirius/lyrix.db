---
title: இயேசு ஜெயிக்கிறார் அவர் கர்த்தர்
title-en: Yesu Jayikkiraar Avar Karththar
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இயேசு ஜெயிக்கிறார், அவர் கர்த்தா,\
எங்கள் பகைஞரே, நீங்கள் எல்லாம்\
தத்தளித்தோடுங்கள், களிகூர்ந்த\
சீயோனுக்கவரால் பூரிப்புண்டாம்;\
அவரால் ஜீவனும் நாம் என்றென்றைக்கும்\
வாழும் கதியும் நமக்குக் கிடைக்கும்.

### 2

பயத்தை விட்டுப் பராபரனைத்\
திடனாய் நம்புங்கள்; நோவை எல்லாம்\
இயேசு அகற்றி, வியாகுலத்தை\
நீக்கிடும் உன்னத அரசராம்;\
அவரால் எந்தக் கசப்புந் தித்திக்கும்,\
ஆத்துமத்துக்கு நற்சீரும் பலிக்கும்.

### 3

தேவ  மிலாறின் அடிகளை நாம்\
பொறுமையாகச் சகிக்கத் தரும்,\
அதற்கு நமக்கு வேண்டியதாம்\
பலம், நாம் ஸ்வாமியைக் கேட்டால், வரும்.\
பாடு வந்தாலும், எந்நாளும் நிற்காது;\
இயேசுவின் ஆதரவோ நீங்கிடாது.

### 4

சீயோனே, வெகுநாள் அழுத நீ\
உனது துக்கத்தை விட்டுவிடு;\
சூரியன் மா களிப்பாக இனி\
உனக்குதிக்கும், சந்தோஷித்திரு.\
இயேசுவினாலே உன் துயரம் ஆரும்,\
அவரால் அது மகிழ்ச்சியாய் மாறும்.

### 5

"யாவரும் என்னண்டை வாருங்களேன்,\
நீங்கள் வேறெங்கும் அலைய வேண்டாம்,\
தேவையாம் நன்மையை நான் தருவேன்,\
தகமுல்லோருக்கு வேண்டியதாம்\
ஜீவ தண்ணீர் இங்குண்டே," என்றன்பாக\
கூறின இயேசுவைப் பற்றுவோமாக.

### 6

நன்றாய்ப் போர் செய்து ஜெயிப்பவர்க்கே\
கர்த்தர் கொடுக்கும் கிரீடத்தை நாம்\
நோக்குவோமாக,  பலன் பெரிதே.\
மா பலனானவர் ஆண்டவர்தாம்\
என்பதையே நாம் சிந்தித்து நன்றாகத்\
தைரியம் கொண்டு போராடுவோமாக.

### 7

மகிமையான இம்மானுவேலே,\
வென்றவர் நித்திய பூரிப்புடன்\
உம்மையே தோத்திரம் பண்ணிக்கொண்டே,\
தாங்கள் ஜெயித்த ஜெயத்தின் பலன்\
தங்களுக்கும்மால், உண்டாயிற்றென்பார்கள்,\
உமது பாதத்தை முத்தி செய்வார்கள்,

### 8

உமக்கும் நர தயாபரராம்\
ஆண்டவருக்குந் தேவாவிக்குமே\
மேன்மை புகழ்ச்சி கனமுமெல்லாம்\
வரக்கடவது, நானும் இங்கே\
உம்மைப் பணிகிறேன்; ஆ, தயவாக\
என்னையும் மோட்சவானாக்குவீராக.
