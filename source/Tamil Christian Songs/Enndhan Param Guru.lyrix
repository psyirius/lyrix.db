---
title: என்தன் பரம குரு
title-en: Enndhan Param Guru
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

என்தன் பரம குரு செய்த உபகாரத்தை\
ஏத்தித் துதிப்பேன் நானே.

தந்தைப் பரனிடத்தா னந்தத் தொனி விளங்கச்\
சத்தமாக நின்ற நித்திய வஸ்துவான - என்

### 1

வானத் தமலர் சேனை கிரகித்து முடியாத\
மகிமைப்ர தாபம் மிகுத் தோன் - அதி\
ஞானத்துடன் உலகும், பரமும், அதில் நிறைந்த\
யாவும் நெறியில் பகுத்தோன்\
மேன்மை பொருள தாகத் தேவ மகத்துவத்தின்\
விளங்கும் அனந்த சுகத்தோன் - அக்கி\
யானத் திருள் அகலத்தான் இப்புவியில் உற்ற\
அந்த முடிவில்லாத சுந்தர கிறிஸ்துநாத- என்

### 2

மிக்கப் பராபரனோ டொக்க ஒன்றித்திரந்த\
முக்கியம் அனைத்தும் விடுத்து - ஏவை\
மக்கள் துயர் அகலத் துக்க உலகமதில்\
மனுடாவதாரம் எடுத்து\
பக்ஷமாக அடிமைக் கோலம் கொண்டரும்\
பாடு பட்டுயிர் கொடுத்து - நரர்\
அக்கிரமம் அனைத்தும் நிக்கிரகம் புரிந்து\
அந்தகாரம் அற வந்த யேசுகிறிஸ்து

### 3

பாவத் திகில் அறுத்துச்,சாபத்தையும் தொலைத்து\
பகைஞன் வினையை நீக்கிக் - கொடும்\
ஆபத்திலும், அடர்ந்த கோபத்திலும் விழுந்த\
அடிமைகளைக் கைதூக்கி\
தேவத்திரவியம் என்ற ஜீவ போஜனத்தைத்\
திருவுள மாய் உண்டாக்கி - நித்தம்\
மாபத்தி ரமாய்ப் பிரதாபித் தனுக்ர கித்து\
வைத்துக் காத்த ஒரே நித்திய திரித்வமான
