---
title: இனி நீ அழுது கொண்டிராய்
title-en: Ini Nee Azhudhu Kondirai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

இனி நீ அழுது கொண்டிராய்\
நீ கூப்பிடும் சத்ததிற்கு\
அவர் உருக்கமாய் இறங்கி\
அதைக் கேட்டவுடன் மறு உத்தரவு\
அன்பாய் அருளுவார் - தேவன்

### 1

அழுகையின் பள்ளத்தாக்கை\
நீ கடந்த போதும்\
கழுகு போல் உனை தேவன்\
சுமந்ததை மறவாதே\
கைவிடாமல் தாங்குகின்ற\
கரம் பிடித்து நடத்துகின்ற\
காக்கும் தேவன் உனக்குண்டு கலங்குவதேன்

### 2

கண்ணீரைத் துடைக்கின்ற\
கர்த்தர் உந்தன் சொந்தம்\
கவலையை அவர் மீது\
வைத்து விடு திகையாதே\
கண்ணின் மணிபோல் காக்கும்\
கஷ்டம் யாவையும் நீக்கும்\
கர்த்தர் உண்டு நீ இன்னும் கலங்குவதேன்

### 3

தாயின் கருவில் உன்னை\
தெரிந்தெடுத்த தேவன்\
தாசன் உன்னைப் பேர்சொல்லி\
அழைத்ததை மறவாதே\
தாயுன்னை மறந்தாலும்\
தந்தை உன்னை பிரிந்தாலும்\
தேவன் உன்னை மறப்பாரோ கலங்குவதேன்
