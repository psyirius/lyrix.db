---
title: நெஞ்சமே வீணாய்
title-en: Nenjamai Veenai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: TtP6OnO_7Cg
tags:
  - tcs
  - uncategorized
year: 2024
copyright: Unknown
version: 2024
revision: 1

---

நெஞ்சமே வீணாய்\
சோர்ந்துபோகாதே\
தஞ்சம் இயேசு இருக்கையில்\
தளர்ந்து விடாதே\
வஞ்சகன் வீசும் வலையில் விழாதே\
பஞ்சகாயன் உன்னை பாதுகாப்பாரே

### 1

சோதனைபலவும் சூழ்ந்திடும்\
நேரம் வேதனை விதம் விதம்\
வந்திடுங் காலம் தீதனைத்தும்\
திருச்சிலுவையில் தொங்கும் நாதனை\
நினைத்திடில் நாசமாய்  போகும்

### 2

பெற்றவரும் பெண்டு பிள்ளைகளும்\
மிக உற்றவரும்\
உயிர்தோழர்களானோரும்\
பற்றற்றவராய்ப் பழகிடும்போதும்\
மற்றவர் செய்கையால்\
மனங் கலங்காதே

### 3

கஷ்டங்கள் வருங்கால்\
களிப்பாக எண்ணு\
இஷ்டமுடன் ஜெபம்\
எந்நேரம்பண்ணு\
நஷ்டங்கள் வந்தாலும்\
நலமென்று சொல்லு\
துஷ்டனின் சூட்சியை\
தூயனால் வெல்லு

### 4

நியாயமில்லாமல் குற்றம்\
காண்போர்கள்\
நியாயத் தீர்ப்பின் நாள்\
வெட்கங் கொள்வார்கள்\
தூயவன் முன் உன் சிறு இருதயம்\
மாயமும் மாசுமில்லானதால் போதும்

### 5

செய்ததும் சொன்னதும்\
இல்லென்று மறுப்பார்\
செய்யாததும் சொல்லாததும்\
ஆம் என்று உரைப்பார்\
பொய்யிலும் புரட்டிலும்\
புதைந்தது உலகம் மெய்யுடை யான்\
இயேசு மீது வை பாரம்

### 6

இயேசுவின் சிந்தை\
இருந்திட வேண்டும்\
இயேசுவின் ஆவியில்\
இயங்கிட வேண்டும்\
இயேசுவைப் போல் எல்லாம்\
சகித்திட வேண்டும்\
இயேசுவின் கிருபையைப்\
பெற்றிட வேண்டும்!
