---
title: கானான் பயணமோ தூரம்
title-en: Kanaan Payanamo Dhooram
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

கானான் பயணமோ தூரம் எகிப்தை\
கடந்து நாம் சென்றிடுவோம்\
கர்த்தர் இயேசு உடன் வருவாரே - கானானில்\
களிப்புடன் சேர்ந்திடுவோம்

பார்வோனின் சேனை பின் தொடர்ந்தாலும்\
செங்கடல் எதிரே தெரிந்தாலும்\
செங்கடலைப் பிளந்து இஸ்ரவேலை நடத்தும்\
சேனைகளின் கர்த்தர் உடன் வருவார் - ஒரு\
சேதமின்றி நம்மை நடத்திடுவார்

வனாந்திர வழியே நடத்திடுவார்\
வாதைகள் ஏதுமின்றி காத்திடுவார்\
வானத்தின் மன்னாவால் போஷித்து காக்கும்\
வல்ல நம் கர்த்தர் உடன் வருவார் - தினம்\
வழுவாமல் நம்மை நடத்திடுவார்

மாராவின் தண்ணீரைக் கடந்திடுவார்\
ஏலீம்மின் நீரூற்றைக் கண்டிடுவோம்\
மாராவின் தண்ணீரை மதுரமாய் மாற்றும்\
மகிமையுள்ள கர்த்தர் உடன் வருவார் - அந்த\
மகிழ்ச்சியினால் நாம் கடந்திடுவோம்

யோர்தானைக் கடந்து சென்றுவிடுவோம்\
எரிகோவைத் தகர்த்து வென்றிடுவோம்\
யோர்தானை பிளந்து இஸ்ரவேலை நடத்தும்\
யேகோவா கர்த்தர் உடன் வருவார்\
இன்பக் கானானில் கொண்டு சேர்த்திடுவார்
