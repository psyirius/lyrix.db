---
title: இயேசு பாலனாய் பிறந்தார் இயேசு தேவனே
title-en: Yesu Paalanay Piranthaar Yesu Devanae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: 0KHckPrcz2o
tags:
  - tcs
  - uncategorized
year: 2024
copyright: Unknown
version: 2024
revision: 1

---

இயேசு பாலனாய் பிறந்தார்\
இயேசு தேவனே பெத்லகேமிலே\
ஏழைக் கோலமாய் முன்னணை\
புல்லணை மீதிலே பிறந்தார்

### 1

உன்னதத்தில் தேவ மகிமை\
பூமியிலே சமாதானமும்\
மானிடரில் பிரியம் உண்டாவதாக\
என்று தேவ தூதர் பாடிட – இயேசு

### 2

விண்ணை வெறுத்த இம்மானுவேல்\
விந்தை மானிடவதாரமாய்த்\
தன்னைப் பலியாகத் தந்த ஒளி இவர்\
தம்மை பணிந்திடுவோம் வாரும் – இயேசு

### 3

ஓடி அலைந்திடும் பாவியைத்\
தேடி அழைக்கும் இப்பாலகன்\
பாவங்களின் நாசர் பாவிகளின் நேசர்\
பாதம் பணிந்திடுவோம் வாரும் – இயேசு

### 4

கைகள் கட்டின தேவாலயம்\
கர்த்தர் தங்கும் இடமாகுமோ\
நம் இதயமதில் இயேசு பிறந்திட\
நம்மை அளித்திடுவோம் வாரும்- இயேசு

### 5

அன்பின் சொரூபி இப்பாலனே\
அண்டி வருவோரின் தஞ்சமே\
ஆறுதல் அளித்து அல்லல் அகற்றிடும்\
ஆண்டவரை பணிவோம் வாரும் – இயேசு
