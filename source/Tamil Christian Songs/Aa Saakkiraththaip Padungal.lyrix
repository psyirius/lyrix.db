---
title: ஆ சாக்கிரததைப்படுங்கள்
title-en: Aa Saakkiraththaip Padungal
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஆ, சாக்ரதைப்படுங்கள்,\
எவன் தீவட்டியும்\
எரியப் பார்த்திருங்கள்\
நல்லோரே, ரா வரும்;\
ஜெபத்திலே போராடி\
விழிக்கத் தேவையே;\
பத்தா எழும்பும் நாழி\
ஏதென்றறியோமே

### 2

அப்போதெதிர் கொண்டோடி\
மகிழ்ந்து பூரிக்க,\
உன் தீவட்டியைச் சோடி\
என் றெச்சரிக்கிற\
சீயோனின் காவல்காரர்\
சொல் கேட்டு, சீர்ப்பட\
இருங்கள், நிர்விசாரர்\
நினைப்பு விருதா.

### 3

ஓ, புத்தியுற்றிருக்கும்\
நற்கன்னிகைககளே,\
தலையை ஏறெடுக்கும்\
முகாந்தரம் உண்டே\
பரத்துக் கலியாண\
வாழ்வாயத்தப்படும்;\
நாம் நம்பினோரைக் காண\
ஆசித்த நாள் வரும்.

### 4

சீக்கிரமே வருவார்,\
உறக்கந் தள்ளுவோம்,\
அடையாளந் தருவார்,\
மரங்கள் பூத்துப்போம்,\
வசந்தகாலத்துக்குச்\
சமீபமாகிறோம்\
துக்கித்தவர்களுக்குப்\
பகல் உதிக்கப்போம்.

### 5

விழிப்பதே நற்புத்தி\
அதேனென்றால் கர்த்தா\
பதர்களைக் கொளுத்தி\
மகா பயங்கரப்\
பலனைத் துஷ்டருக்கும்\
பேய் மிருகத்தையும்\
பணிந்தவர்களுக்கும்\
கொடுக்கும் நாள் வரும்.

### 6

சீயோனை நேசித்தோரே,\
முன் அழுததுபோல்\
இனி மகிழ்ச்சியோடே\
ஜெயத்தைப் பாடுங்கள்,\
உபத்ரவப் பங்காளி\
இங்கான படியால்.\
பத்தாவால் மணவாளி\
விண் க்ரீடம் பெறுவாள்.

### 7

உடந்தையாய்ச் சகித்து\
மரித்த நீங்களே\
உடந்தையாய்க் களித்து,\
கிலேசமின்றியே\
தெய்வாசனத்தைச் சூழக்\
கம்பீரித்தரசர்\
சிங்காரங்கொண்டு, கூடப்\
பிழைத்து ஆளுவார்.

### 8

வென்றோரின் தோரணங்கள்\
மா துய்ய வஸ்திரம்,\
சாகாமையின் வரங்கள்,\
அனந்த பாக்கியம்,\
மரித்தப்பின் செழிப்பும்,\
அறுப்புக் காலமும்,\
போர் செய்தப்பின் கெலிப்பும்,\
அங்கே அகப்படும்.

### 9

எருசலேமின் ஊரும்,\
ஜெயித்தோர் யாவரும்\
மகிழிச்சியோடே கூடும்\
அரண்மனைகளும்,\
பொன்வீதி, கலியாண\
விருந்தும், தம்பிரான்\
கண்ணீர் துடைப்பதான\
இடமும் அங்கேதான்.

### 10

ஆ, இயேசு ஸ்வாமி, வாரும்\
எழும்புமேன் கர்த்தா;\
உதித்தொளியைத் தாரும்\
ரட்சிப்பின் சூரியா\
அடியார் போர் நாள் தோறும்\
பெருகுகின்றதே,\
அதை முடித்துப் போடும்\
அன்புள்ள இயேசுவே.
