---
title: சீவனே நித்திய சீவனே
title-en: Seevane Niththiya Seevane
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

சீவனே நித்திய சீவனே சீவனே பரமானந்த\
திவ்விய பாலகனாக வந்த சீவனே நித்திய சீவனே.\
காவதில் விளைந்த வாதி யேவை வினைதீர வந்த.

### 1

வல்லமைத் திரித்துவ தேவன் சொல்லருங் கிருபைப் பிரதாபன்\
துல்லிபத்தின் ஞானதீபன் நல்லவர்க்கருள் தயாபன்\
அல்லிருட் போதே யடர் புல்லதின் மீதே வர\
லானவான மோன ஞான நேசமே.

### 2

நித்திய கிருபை பிரகாசன் அத்தனார்க் கொரே குமரேசன்\
சத்திய வேதத்தின் வாசன் துத்திய மிகுஞ் சருவேசன்\
சித்திரச் சுதனே திரிதத்துவ அற்புதனே பர\
தேசு லாச நேச மேசியா வேந்தே.

### 3

வானத்தைப் படைத்த கர்த்தர் ஞானத்தை யுடைத்த நித்தர்\
மேன்மைத் தேவத் துவப் பரிசுத்தர் கானத்துற்றெமைக் கரிசித்தர்\
மட்டளவற்றோன் மாட்டுக் கொட்டிலிலுற் றானின்று\
வாழ்த்தி யேற்றிப் போற்றித் தோத்திரஞ் சொல்வோம்.

### 4

மடத்தினிடமே யன்றி அடத்துக் காட்டின் கண்ணொன்றி\
விடத்திரை வைக்குன்றி திடத்தினன் பர்க்கு வென்றி\
கொடுத்திடப் பிறந்தான் மாட்டுக் கொட்டிலிற் சிறந்தான்\
கோலசீல பால சாலேமின் ராசே.

### 5

முத்தியின் வழி யைக் காட்டி சத்துருப் பிசாசை யோட்டி\
பத்தனைப் பரிந்து நாட்டி மெத்தவுமன்பு பாராட்டி\
பெத்தலேம் பதியே வந்த வுத்தம கதியே யருள்\
பேசும் நேசரேசு மேசியாவே யென்.

### 6

மண்டல மகிழ்ச்சி கூற எண்டிசை யோருங் கரையேர\
பண்டு வினையாவு மாறத் தொண்டரிருதயந் தேற\
கண்டு வந்தவனே யருட் கொண்டு வந்தவனே கிருபா\
காட்சி யாட்சி சூட்சி மாட்சி மைத் தேவே.

### 7

தூதர்கள் விண்ணினின் றாடமேதினியெல்லாங் கொண்டாட\
சாதிகள் தழைத்து நீட வேதநாயகன் பண்பாட\
பாதகந் துடைத்தான் படும் பொய்ப் போதகமுடைத்தானென்று\
பாடிப் பாடி நாடித் தேடியே வந்தோம்.
