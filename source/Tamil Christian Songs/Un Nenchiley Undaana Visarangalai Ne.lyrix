---
title: உன் நெஞ்சிலே உண்டான விசாரங்களை நீ
title-en: Un Nenchiley Undaana Visarangalai Ne
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

.உன் நெஞ்சிலே உண்டான விசாரங்களை நீ\
கர்த்தாவின் உண்மையான கரத்துக்கொப்புவி ;\
விண்மனை ஆண்டிருக்கும் மகா தயாபரர்\
உன் காரியங்களுக்கும் வழியுண்டாக்குவார்.

### 2

ஜெயமடைந்து வாழ கர்த்தாவைப் பிள்ளை போல்\
நீ நம்பி மனதாரபணிந்து பற்றிக்கொள்.\
உன் கவலைகளாலே பயம் ரட்டிக்குது;\
வேண்டாம் ,ஜெபத்தினாலே நீ வேண்டிக்கொண்டிரு .

### 3

ஏழை அடியாருக்கு பிதாவாம் தேவரீர்\
இன்னின தெங்களுக்கு வேண்டும் என்றறிவீர் ;\
நீர் எதை நல்லதாககண்டீரோ , அதை நீர்\
உம் வேளை பலமாக வர விடுகிறீர் .

### 4

பல வழிவகையும் உம்மாலே ஏற்படும் ;\
நீர் செய்வது இசையும் , நீர் சொன்னது வரும்;\
நீர் வாக்குத்தத்தமாக பொழிந்தவை எல்லாம்\
உம்மாலே திட்டமாக நற்காலத்தில் உண்டாம்.

### 5

இக்கட்டுகளினாலே கலங்கினோனே ,நீ\
திடன் கொள் ,கர்த்தராலே இக்கட்டான ராத்திரி\
சந்தோஷமாக மாறும் ,சற்றே பொறுத்திரு ;\
நீ பூரிப்பாய் கொண்டாடும் நாள் வரப்போகுது .

### 5

உன் கவலைகளுக்கு இன்றே விடை கொடு;\
இனிவிசாரத்துக்கு இடங்கொடாதிரு ;\
நீ ஆளும் தெய்வமல்ல , நீ பூச்சி யென்றறி;\
சருவத்திற்கும் வல்ல கர்த்தர்அதிபதி .

### 6

நீ பக்தியை விடாமல் பொறுத்திருக்கையில்\
கர்த்தர் நீ நினையாமல் இருக்கும் நேரத்தில்\
உன் துக்கத்தை அகற்ற வெளிச்சம் காண்பிப்பார் ;\
நீ நன்மைக்காகப்பட்டசலிப்பை நீக்குவார் .

### 7

அட்சணமே பலத்த ஜெயமும் பூரிப்பும்\
ஆசிர்வதிக்கப்பட்ட தெய்வீகத் தேற்றலும்\
அடைந்து இன்பமான மன மகிழ்ச்சியாய்\
அன்புள்ள மீட்பரான கர்த்தாவைப் பாடுவாய் .

### 8

கர்த்தாவே, எங்களுக்கு எல்லா இக்கட்டிலும்\
ரட்சிப்பளிப்பதற்கு நேரிட்டுக்கொண்டிரும் ;\
ஆ, எங்களைத் தேற்றிடும்;பரகதிக்குப் போம் ,\
வழியிலும் நடத்தும் , அப்போ பிழைக்கிறோம்
