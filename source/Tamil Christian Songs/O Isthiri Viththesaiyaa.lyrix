---
title: ஓ இஸ்திரி வித்தேசையா
title-en: O Isthiri Viththesaiyaa
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஓ இஸ்திரி வித்தேசையா\
அன்பு கூராய் துன்பந்தீராயோ.\
வஸ்தொரே கிறிஸ்து வேதா\
மானுவேலே யேசுநாதா\
வந்தெமைக் கிருபைக் கண்பாராயோ.

### 1

ஆதி மானிடர் புரிந்த\
பாதகந் தொலைக்க வந்த\
அண்ணலே யுமக்கபையமே\
ஓ இஸ்திரி வித்தேசையா\
ஆதரித் திரங்க வேண்டுமே.

### 2

சத்துருச் சோதனை போலே\
மெத்தவுங் கவலையாலே\
சஞ்சல மதிகரிக் குதே\
ஓ இஸ்திரி வித்தேசையா\
தஞ்சமே தந்தஞ்சல் கூருமே.

### 3

எங்கணும் பகைக்கப் பட்டோம்\
மங்கியேது யரிற் கெட்டோம்\
இரட்சகா இரட்சியுங் கர்த்தாவே\
ஓ இஸ்திரி வித்தேசையா\
இத்தனை தாமதமேதையா.

### 4

எத்தனை மனக்கிலேசம்\
நித்தமும் சத்துருக்கள் மோசம்\
எந்தையே கைவிட்டு விடாதேயும்\
ஓ இஸ்திரி வித்தேசையா\
எப்படியுங் காத்தருள் மெய்யா.

### 5

கெட்டுப் போன மக்கள் தானே\
இஷ்டப் பிரசாதக் கோனே\
கிருபையாயிருஞ் சுவாமியே\
ஓ இஸ்திரிவித் தேசையா\
கிறிஸ்துவே உமக் கோலோலமே

### 6

பெருக்கத் துயரஞ் சூழ்ந்து\
குருக்கள் பகையுஞ் சேர்ந்து\
நெருக்க மனுபவிக்கிறோம்\
ஓ இஸ்திரி வித்தேசையா\
நெஞ்சக முருக வில்லையோ.

### 7

ஆடுகள் சிதறிப் போச்சோ\
அன்னியருக் கிஷ்ட மாச்சோ\
பாடுபட்ட பட்சக் கோனாரே\
ஓ இஸ்திரி வித் தேசையா\
காடுகளிற் றேடிப் பாருமேன்.

### 8

மந்தை யைக் கிருபைக் கண்பாருஞ்\
சிந்தை யிற்று யரந் தீரும்\
சந்ததந் தொழுவஞ் சேருமேன்\
ஓ இஸ்திரி வித்தேசையா\
வந்தன முமக் கிஸ் தோத்திரமே.

### 9

வேதநாயகன் சந்தப்பா\
மேசியா எங்கள் சொந்தப்பா\
ஆதர வருள் வானப் பாரே\
ஓ இஸ்திரி வித்தேசையா\
அம்பரா சமையங் காவாவே.
