---
title: தேவ மைந்தன் யோவான
title-en: Deva Mainthan Yovaan
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

தேவ மைந்தன் யோவான ருகேகியே\
தீட்சை பெற்று யோர்தானதியைக் கடந்\
தாவலாயுப வாசிக்கச் சென்றனர்\
ஆரணி யத்திலே மகா கொடும் ஆரணியத்திலே.

### 2

சிங்கம் யாழி புல்வாய் பல்லுகங்களும்\
சிந்துரம் புண்டரீகம் செந்நாய்களும்\
சங்கமாய் தழங்கும் பழு வந்தனில்\
தந்தையா ரெழுந்தார் தவஞ் செய்யத் தந்தையா ரெழுந்தார்.

### 3

வானரங் கொஞ்சி மந்திமேல் சாயவும்\
மந்தி கெஞ்சி யருங் கொம்பில் பாயவும்	கன\
கான மான்களும் மான் களு மேயவும்\
அகண்ட வனத் தெழுந்தார் கிறிஸ்து ஒரகண்டவனத் தெழுந்தார்.

### 4

வன்ன மாடப் புறாவின மேவிய\
மஞ்சையும் குயிலும் நின்று கூவிய\
அன்ன மாட வனக் கிளி பாடிய\
ஆரணியத் துற்றார் கிறிஸ்து ஓர் ஆரணியத்துற்றார்.

### 5

வண் டினங்களி சைந்து பண்ணீடிய\
வானம்பாடி நின்றானந்தம் பாடிய\
கண்ட துஷ்ட விலங்குகள் கூடிய\
கானகத் தெழுந்தார் தவஞ் செய்ய கானகத் தெழுந்தார்.

### 6

நாதனா ரிரவு பகல் நாற்பது\
நாளதாயுப வாசித் திருந்த பின்\
வாதையாய்ப் பசி தாப முண்டானதால்\
வாடியே யிருந்தார் வனத்திடை வாடியே யிருந்தார்.

### 7

அப்பொழுது பராபரன் மைந்தனீ\
யாகிலிக் கலை அப்ப மியற்றெனத்\
தப்பிதத் தலகை வந்து சாற்றவே\
தந்தையார் சொலு வார் மறு மொழி தந்தையார் சொல்லுவார்.

### 8

மாந்தன் அப்பத்தினாலல்ல வானவன்\
வார்த் தையா லும் பிழைப்பனென் றோதவே\
யேந்திரமான ஒருப் பரிகையின் மேல்\
ஏற்றிற் றண்ணலையே அலகை கொண் டேற்றிற் றண்ணலையே.

### 9

ஏற்றித் தேவ குமார னெனிற் குதி\
யிங்குன் காலிட றாப்படிக் காஞ்சுகள்\
ஆற்றித் தாங்கிக் கொண்டே கக்கற்பிப்பர்\
அனாதி யானென்றதே ஒன்றான அனாதியா னென்றதே.

### 10

என்று தீட்டினதா மெனப்பேய் சொல\
இயேசு உன் பரனாகிய கர்த்தனை\
சென்று சோதனை செய்யத் தகா தெனத்\
தீட்டி வைத்த தென்றார் திரும்பவும் தீட்டி வைத்த தென்றார்.

### 11

பின்னு முன்னத மாமலை ஒன்றிலே\
பேறு ளானைப் பிசாசு கொண் டேற்றியே\
இந்நிலத்தினில் ராட்சியம் வல்லமை\
யாவுங் காட்டினதே கணத்தினில் யாவுங் காட்டினதே

### 12

காட்டித் தாழ விழுந்தெனை யேத்தினால்\
காணும் யாவு முனக் களிப் பேனென\
மேட்டிமைக் குணமான பொல்லாதவே\
தாளங் கூறியதே துணிந்து வேதாளங் கூறியதே

### 13

அக்கணங் கிறிஸ் தத்துடனே போசாத்\
தானே யேக பரா பரனைப் பணிந்து\
ஒக்க அர்ச்சனை செய் யென்றியற்றின\
துண்மையா மென்றனர் வரைந்த தீ துண்மையா மென்றனர்.

### 14

என்ற அக்கணமே கணம் விட்டகன்\
றேகிற்றும் பர்கள் சேர்ந்து வந்தையனுக்\
கொன்றவே பய பக்தியினால் மிகுத்\
தூழியம் செய்தனர் கிறிஸ்துவுக் கூழியம் செய்தனர்.
