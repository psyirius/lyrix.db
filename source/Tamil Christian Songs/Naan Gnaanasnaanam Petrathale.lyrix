---
title: நான் ஞானஸ்நானம் பெற்றதாலே
title-en: Naan Gnaanasnaanam Petrathale
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

நான் ஞானஸ்நானம்பெற்றதாலே\
த்ரியேக ஸ்வாமி உமக்கே\
ஆளானேன்; கிறிஸ்துக்குள் அத்தாலே\
பொருதவைக்கப்பட்டேனே;\
அத்தால் தேவாவியானவர்\
எனக்களிக்கப்பட்டவர்.

### 2

பிதாவே, என்னைப் பிள்ளையாக\
அன்பாலே சேர்த்தருளினீர்;\
என் இயேசுவே, என் மீட்புக்காக\
உமது ரத்தம் சிந்தினீர்,\
இக்கட்டுத் துன்ப ராவிலே\
நீர் தேற்றுவீர், தேவாவியே.

### 3

இதற்கும் பிள்ளைப் பக்தியாக\
உம்மைப் பணிந்து உமக்கே\
கீழ்ப்பட்டடங்கி நற்சீராக\
நடக்க வாக்களித்தேனே.\
பிசாசின் செயல்களையோ\
குலைப்பேன் என்றேன் அல்லலே.

### 4

கர்த்தாவே, மாறா உண்மையானலே\
உடன்படிக்கை காக்கிறீர்;\
நானோ என் பலவீனத்தாலே\
தவறினால் இரங்குவீர்,\
நான் எந்தச் சோதனையிலும்\
கெடாப்படிக்கு ரட்சியும்.

### 5

மீண்டும் என் நெஞ்சைப்பலியாக\
உமக்கே ஒப்படைக்கிறேன்\
நான் எனக்கல்ல, உமக்காகப்\
பிழைக்கத் துணை செய்யுமேன்.\
என் தேக ஆவி யாவையும்\
உமக்குக் கீழ்ப்படுத்தவும்.

### 6

போ, சூதும், கபடும் நிறைந்த\
இருளின் துஷ்டப்ரபுவே\
நான் தெய்வ நீதியை அடைந்த\
கர்த்தாவின் நேசப் பிள்ளையே,\
போ, லோகமே, உன்னை நாடேன்\
நான் இயேசுவைச் சிநேகிப்பேன்.

### 7

நான் சாகும் வேளை சேரும் மட்டும்\
இவ்வாக்கைக் காக்கத்தேவரீர்\
துணைபுரிந்தென்னை நடத்தும்\
என் பங்கும் என் கதியும் நீர் .\
நான் இம்மை மறுமையிலும்\
உமக்குச் சொந்தமாகவும்.
