---
title: வந்தவ ராரையா யிங்கே
title-en: Vandhava Raaraiyaa Yinge
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

வந்தவ ராரையா யிங்கே\
வந்தவ ராரையா.

சுந்தரப் பரன் சொருபமாய் பரி\
சுத்தமொடு பெத்தலையிலுற்ற குடிலுக் குள்ளே.

### 1

தேவனு மனுடனுமாய்த் தஞ்\
சிந்தையின் மகிழ்ந்து மாட்டு\
விந்தைத் தொழுவத்திலே.

### 2

தூதர்க ளதிபதியோ தீர்க்கர்\
சொன்னபடி யுன்னதமாய்\
முன்னணையிலே படுக்க.

### 3

வானவரடி தொழவே வெல்லை\
மந்தையாவின் பந்தி யூடு\
கந்தைத் துணியைப் போர்த்து.

### 4

மாதனை மரியிடமே சுய\
வல்லமை சற்றில்லவர் போற்\
புல்லினிற் கிடத்தி வைக்க.

### 5

ஆயர்கள் கூடி வரவொரு\
அன்னை மரி தன்னிடத்திற்\
சின்னவடி வெடுத்து.

### 6

இயேசுக் கிறிஸ்தெனவே யுலக\
இரட்சகர் நந்தட் சகரென்\
றுச்சித நாமத்தைக் கொண்டு.

### 7

அற்புத வதிசயமோ பர\
னாட்டுக் குட்டிப் போலிருக்குது\
மாட்டுக் கொட்டிலுக் குள்ளே.

### 8

பரமனுக்கு மனுஷருக்கும் பிணைப்\
பட்டு நடுப்பட்டு வினைப்\
பட்டுப் பரதபிக்க.

### 9

சர்ப்பத்தின் றலையுடைக்க வேத\
சத்திய மகத்து வத்தி\
னித்திய மத்திஸ்த னென்று.

### 10

பராபரனொரு மகனோ கெட்ட\
பாவிகளை யாவலுடன்\
பூவிலெங்குந் தேடிக் கொண்டு.

### 11

வேதநாயகன் றமிழ்க்கே பிர\
மிக்க மனமெய்க்க வொரு\
மிக்கக் கிருபை கொண்டு.
