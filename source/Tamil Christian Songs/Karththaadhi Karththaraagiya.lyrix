---
title: கர்த்தாதி கர்த்தராகிய
title-en: Karththaadhi Karththaraagiya
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

கர்த்தாதி கர்த்தராகிய\
புவியின் பொழுதென்கிற\
இம்மானுவேலே, உமக்குத்\
துதிவரக் கடவது,\
அல்லேலூயா.

### 2

ஆசிக்கப்பட்ட தேவரீர்\
அன்பாக வந்திருக்கின்றீர்\
என்றும்மைப்பாடி நாங்களும்\
வானோருடன் துதிக்கவும்\
அல்லேலூயா.

### 3

உலகுண்டான நாள் முதல்\
பிதா பிதாக்களின் திரள்\
உமக்கு வாஞ்சையுடனே\
காத்திருந்தார்கள், ஜீவனே,\
அல்லேலூயா.

### 4

சங்கீதங்களில் உம் மகா\
அதிசயத்தைப் பாடின\
தாவீது வாஞ்சையாகத்தான்\
நீர் வருவதை ஆசித்தான்,\
அல்லேலூயா.

### 5

ஆ, சீயோனிலிருந்துண்டாம்\
ரட்சிப்பு வந்தால் நலமாம்,\
சிறையிருப்பைக் கர்த்தர்தான்\
அன்றே திருப்பாரே என்றான்.\
அல்லேலூயா.

### 6

இப்போதும் வந்தீர், மீட்பரே.\
அங்கே ஓர் முன்னணையிலே\
அடியார் வாழ்வதற்கு நீர்\
எளியோராய்க் கிடக்கின்றீர்,\
அல்லேலூயா.

### 7

பரங்களை விட்டிங்கே நீர்\
மா பரதேசியாகிறீர்;\
வானோர் வணங்கும் உமக்குத்\
தாய்ப்பாலும் தேவையாயிற்று,\
அல்லேலூயா.

### 8

கடலுக்கெல்லையை வைத்தீர்,\
இப்போ கர்த்தாவாந் தேவரீர்\
துணியில் சுற்றிப் புல்லிலே\
படுக்க வைக்கப்பட்டீரே,\
அல்லேலூயா.

### 9

நரருக்காய் எத்தீங்கையும்\
பொறுமையாய்ச் சகித்திடும்\
உம்மாலே ஆறுதலெல்லாம்\
விழுந்த எங்களுக்குண்டாம்,\
அல்லேலூயா.

### 10

ஏரோதைப்போல உமக்கே\
அநேகர் உலகத்திலே\
விரோதமான துர்க்குணர்\
நீரோ நரர் சிநேகிதர்\
அல்லேலூயா.

### 11

ஆ,தேவரீரை அடியேன்\
சிநேகித்தே யிருக்கின்றேன்;\
இந்நேசத்தை நீர் மிகவும்\
வளரப்பண்ணி யருளும்,\
அல்லேலூயா.

### 12

அது போதாது ஆகிலும்\
நீர் என்னை அன்பாய்ப் பார்த்திரும்\
என்னில் உண்டான துமக்கே\
ஒப்புக்கொடுத்துவிட்டேனே,\
அல்லேலூயா.

### 13

என் பலவீனத்துக்கு நீர்,\
அனுக்ரகிக்கத்தேவரீர்\
தாமே இவ்வுலகத்திலே\
பலவீன ரூபானீரே,\
அல்லேலூயா.

### 14

ஆ, அந்த மாட்டுக்கொட்டிலும்\
புல்லாகிய படுக்கையும்\
அடியார்க்காக உமக்குப்\
பிரியமாயிரந்தது,\
அல்லேலூயா.

### 15

இந்நீசப் பாவியையும் நீர்\
இரக்கமாய்க் கண்ணோக்குவீர்.\
இச்செய்தி என்மனத்திலே\
மா தைரியம் உண்டாக்குமே,\
அல்லேலூயா.

### 16

நான் மிகவும் அசுத்தனும்\
பொல்லாதவனுமாயினும்\
பயப்படேன்; கெட்டோரையே\
அழைக்கின்றீர், என் இயேசுவே\
அல்லேலூயா.

### 17

நான் ஆக்கியைக்கென்பாவத்தால்\
ஏந்நவனாயிராவிட்டால்\
நீர் இந்தச்- சிறுமையிலே\
பிறக்கத் தேவையில்லையே,\
அல்லேலூயா.

### 18

திடன் கொண்டும்மைப்பற்றினேன்.\
உம்மால் ரட்சிப்பை அடைவேன்\
உம்மால் என் பாவஞ் சாபமும்\
எல்லா இக்கட்டும் போய்விடும்\
அல்லேலூயா.

### 19

நீர் என் தலை, நான் உமது\
அவயவம், நான் உமக்கு\
தேவாவியின் சகாயத்தால்\
கீழ்ப்பட்டிருக்கும் வேலையாள்.\
அல்லேலூயா.

### 20

இம்மையில் நித்த நித்தமும்\
இனிப் பரத்தில் என்றைக்கும்\
துதியை உமக்கடியேன்\
மா பூரிப்பாய்ச் செலுத்துவேன்.\
அல்லேலூயா.
