---
title: எந்தனை மீட்க இயேசுவே
title-en: Enthanai Meetka Yesuve
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

எந்தனை மீட்க இயேசுவே ஈந்தீர்\
உந்தனின் சொந்த ஜீவனையே

சிந்தனை செய்வேன் சிலுவையால் வந்த வந்த\
மேன்மை எந்தன் பாக்கியமே - 2

காவினில் வேர்வை இரத்தமாய் ஓட\
கஸ்தியடைந்திடக் காரணமேன்? - 2\
பாவியாம் எந்தன் பாவத்தின் கோர\
காட்சி கண்ட கலக்கமோ தான் - 2

கையைக் கட்டி கள்ளனைப் போலவே\
பிலாத்து முன் நின்று காரணம்? - 2\
வையகந்தனில் நான் இரும்பினால் செய்த\
வலிய கொடுமை போக்கிடவோ - 2

முள்முடி சூட்டி மூர்க்கரடித்து\
முகத்தினில் உமிழ்ந்திடக் காரணமேன் ? - 2\
கள்ளனாம் எனையே கர்த்தரில் இணைக்கும் - 2\
கருணை தேவனின் அன்புதானோ - 2

பாதகர் பலபல பரிகாசம் சொல்ல - 2\
பதில் உரையாத காரணமேன் - 2\
பாதகன் எந்தன் நாவினால் மொழிந்த\
தீய மொழிகளின் தீவினையோ - 2

ஈட்டியால் குத்தி இரத்தமும் பாய்ந்திட\
ராஜாதி ராஜனே காரணமேன்? -  2\
மீட்டிடக் கொடுத்தேன் இரத்தமே யென்று\
காட்டியே கல்நெஞ்சம் உடைத்திடவோ

வாதைகள் மிஞ்சி தாகமுமாகி\
வாடி வதங்கிடக் காரணமேன்? - 2\
பேதையாம் என்னுள்ளம் பிசாசினா லடைந்த\
பெரிய காயத்தின் வேதனையோ - 2

கோரமாய் இயேசுவே கொல்கொதா மலையில்\
குருசினில் தொங்கிடக் காரணமேன் ? - 2\
பாரமாம் எந்தன் பாவம் சுமக்க\
பரமன் விதித்த பலி நீரோ - 2

இத்தனை பாடும் ஈனர்கள் கேடும்\
இயேசுவே சகித்துக் காரணமேன் - 2\
நித்திய மகிமைக்காய் நியமிக்க என்னை\
அத்தனே அளித்தீர் ஆருயிரை - 2
