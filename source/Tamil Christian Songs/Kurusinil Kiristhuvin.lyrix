---
title: குருசினில் கிறிஸ்துவின்
title-en: Kurusinil Kiristhuvin
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

குருசினில் கிறிஸ்துவின் இரத்தம்\
சிந்தப்படும் கோரக் காட்சியைப் பார்\
பாதகர்க்காகப் பாடுபடும் வேளைதனில்  - 2

புது உடன்படிக்கையின் இரத்தம்\
பாவ மன்னிப்புக்காய்ச் சிந்தினாரே - 2\
பாவிகளின் நேசர் இயேசு தாமே - 2

கெத்செமனே இல் கிறிஸ்து இயேசு\
இரத்தமதைப் பெருந்துளிகளாகச் - 2\
சிந்தினாரே சீர்கெட்ட பாவிகட்காய் - 2

தீயர் தாடை ரோமம் பிடுங்கும் வேளை\
தூயர் தம் தூய முகத்தினின்று - 2\
தூய்மையான இரத்தமதைத் தாம் சிந்தினார் - 2

வாரினால் அடித்துப் படைச்சால்போல்\
திரு சரீரம் கீறிக் கிழியும் வேளை - 2\
கர்த்தர் தாமே திரு இரத்தம் தாம் சிந்தினார் - 2

முள்முடி சூட்டியே சிரசினில்\
மூங்கில் தடியால் அடிக்கும் வேளை - 2\
மீட்பர் இயேசு திரு இரத்தம் தாம் சிந்தினார் - 2

திருப்பரங் கால்கள் ஆணிகளால்\
சிலுவையுடன் சேர்த்து அறையும் வேளை - 2\
திரு இரத்தம் பீறிட்டுப் பாய்ந்தோடியது - 2

குருசினில் தொங்கும் கிறிஸ்துவின்\
விலாவினில் ஈட்டியால் குத்தும் வேளை - 2\
மீந்த இரத்தமதை முழுதுமாகத் தாம் சிந்தினார் - 2

ஜீவ இரத்தமதைப் பானம் செய்வோர்\
நிலைத்து என்றென்றும் ஜீவனோடு- 2\
சதாகாலமும் கிறிஸ்துவுடன் பிழைத்திருப்பார் - 2
