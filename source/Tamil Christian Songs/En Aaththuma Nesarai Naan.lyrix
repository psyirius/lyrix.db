---
title: என்ஆத்தும நேசரை நான்
title-en: En Aaththuma Nesarai Naan
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

தொகையறா\
என்ஆத்தும நேசரை நான்\
எங்கெல்லாம் தேடுவதோ\
என்னெதிரில் கண்டவரை\
வழிநெடுக கேட்டுவிட்டேன்\
நெருப்பாக கொதிக்கும் எந்தன்\
நெஞ்சத்தைக் குளிரச் செய்ய - என்று\
வருவாரோ தெரியவில்லை\
வேதனையில் ஆழ்ந்துவிட்டேன்

என் ஆத்ம நேசரை நான் தேடினேன்\
எங்கேயும் காணாமல் நான் வாடினேன்\
எவரேனும் பார்த்ததுண்டோ\
எனக்கின்று சொல்லுங்கள்\
அவரின்றி வாடும் என்னை\
அன்போடு தேற்றுங்கள்

### 1

வான வீதியிலே உலாவும்\
மேகக் கூட்டங்களே - எந்தன்\
ஞான சிருஷ்டிகரை கண்டீரோ\
வேகம் கூறுங்களேன்\
சற்று முன்பு வாசற்கதவை\
தட்டிச் சென்றவர் - நான்\
சற்றும் எதிர்பார்க்கவில்லை\
விட்டுச் சென்றவர் (என் ஆத்ம)

### 2

நதியின் ஓரம் தங்கும் புறா போல்\
கண்கள் அமைந்திருக்கும் - வாசம்\
அதிகம் வீசும் புஷ்பம் போல\
கன்னம் மலர்ந்திருக்கும்\
தங்கமயம் தலையில் இருக்கும்\
அங்கம் யானைத்தந்தம் போல\
அமைந்த நேசர் காணவில்லை\
அறிந்த யாரும் சொல்லுங்கள்

### 3

தேவ புகழினையே பாடும்\
பறவைக் கூட்டங்களே - எந்தன்\
பாவம் தீர்த்தவரைக் கண்டீரோ\
பதிலைக் கூறுங்களேன்\
படர்ந்து காணும் கொடியே நீ சொல்\
பாரில் வீசும் காற்றே நீ சொல்\
வளர்ந்து நிற்கும் மரமே நீ சொல்\
சிவந்த எந்தன் நேசர் எங்கே?
