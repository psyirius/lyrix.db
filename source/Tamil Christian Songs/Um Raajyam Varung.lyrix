---
title: உம் ராஜ்யம் வருங்
title-en: Um Raajyam Varung
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

உம் ராஜ்யம் வருங் காலை கர்த்தரே\
அடியேனை நினையும் என்பதாய்\
சாகும் கள்ளன் விஸ்வாச நோக்காலே\
விண் மாட்சி கண்டு சொன்னான் தெளிவாய்.

### 2

அவர் ஓர் ராஜா என்று சொல்லுவார்\
எவ்வடையாளமும் கண்டிலாரே;\
தம் பெலனற்ற கையை நீட்டினார்;\
முட்கிரீடம் நெற்றி சூழ்ந்து பீறிற்றே.

### 3

ஆனாலும், மாளும் மீட்பர் மா அன்பாய்\
அருளும் வாக்கு, ‘இன்று என்னுடன்\
மெய்யாய் நீ பரதீஸிலிருப்பாய்’\
என்பதுவாம் விஸ்வாசத்தின் பலன்.

### 4

கர்த்தாவே, நானும் சாகும் நேரத்தில்,\
‘என்னை நினையும்’ என்று ஜெபித்தே\
உம் சிலுவையை, தியானம் செய்கையில்,\
உம் ராஜியத்தைக் கண்ணோக்கச் செய்யுமே.

### 5

ஆனால், என் பாவம் நினையாதேயும்,\
உம் ரத்தத்தால் அதைக் கழுவினீர்;\
உம் திரு சாவால் பாவமன்னிப்பும்\
ரட்சிப்பும் எனக்காய்ச் சம்பாதித்தீர்.

### 6

’என்னை நினையும்’, ஆனால், உமக்கும்\
என்னால் உண்டான துன்பம் கொஞ்சமோ?\
சிலுவை, நோவு, ரத்த வேர்வையும்,\
சகித்த நீர், இவை மறப்பீரோ?

### 7

’என்னை நினையும்’, நான் மரிக்கும் நாள்\
‘நீயும் என்னோடு தங்குவாய் இன்றே\
நற்பரதீஸில்’ என்னும் உம் வாக்கால்\
என் ஆவி தேர்ந்து மீளச் செய்யுமே.
