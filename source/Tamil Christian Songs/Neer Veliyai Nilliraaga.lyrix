---
title: நீர் வெளியே நில்லீராக
title-en: Neer Veliyai Nilliraaga
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

நீர் வெளியே நில்லீராக\
ஆசீர்வாதக் கர்த்தரே,\
தயை கூர்ந்தென்னிடமாக\
வந்திறங்கும், இயேசுவே.\
என் மகிழ்ச்சி தேவரீர்,\
சமய சகாயர் நீர்,\
ஆ, என் உள்ளத்தில் எரியும்\
காய நோவை ஆற்றுவியும்

### 2

தெய்வ நீதியென்ற சுத்தி\
உள்ளத்தை நொருக்குமே\
பயங்காட்டும் அதன்புத்தி\
கத்திபோல் அறுக்குமே;\
தம்பிரானின் கோபமும்\
சாபக் குமுறல்களும்\
சத்தமாய் என் மேல் முழங்கும்;\
என் மனமெல்லாங் கலங்கும்.

### 3

கிருபைக்குக் காத்திராதே,\
நரக நெருப்புக்கு\
உள்ளாவாய் என்றோய்வில்லாதே\
பேயுங் கூவுகின்றது.\
இதல்லாமல் தினமும்\
சுய மனசாட்சியும்\
என்னை வெகுவாய் வருத்தும்\
மேலும் வேதனைப் படுத்தும்

### 4

நோவை லோகத்தாரிடத்தில்\
ஆற்றப்போனேனேயாகில்\
கேடு பெருகுந் தலத்தில்\
சேர்ந்தேன்; அங்கே ஏதெனில்\
மோசம் போக்கும் ஆறுதல்,\
துக்கமாங் சந்தோஷங்கள்,\
எத்தரான அனுசாரர்,\
பரிகாச நேசக்காரர்.

### 5

உலகத்தில் யாவுங் குப்பை\
யாவும் சாரமற்றது.\
எந்தப் பெருமை யிருப்பை\
பெற்றும் என்ன; வாடும் பூ\
உலக ஐஸ்வரியம்\
அன்றன்றுள்ள சஞ்சலம்;\
இன்பங்கண்டால் இன்றுவாழ்வு\
நாளை துக்கமான தாழ்வு.

### 6

இயேசுவே, சந்தோஷம் யாவும்\
உம்மில் இருக்கின்றது.\
நீரே என் குடாவுந் தாவும்,\
நீரே எந்தன் பூரிப்பு\
என் மகா இக்கட்டிலே\
என்னைத் தேற்றும் இயேசுவே,\
ஸ்வாமி, என்னை ஆத்ரியும்,\
ஒளியே என்னில் உதியும்.

### 7

மனமே, சந்தோஷமாகு,\
உன் மனுக்கிரங்குவார்.\
திறவுண்டு விரிவாகு\
உன்னில் வாசம் பண்ணுவார்\
அவர்க் காயத்தப்படு,\
அவரை உன் வீட்டுக்கு\
எஜமானாய் ஏற்றுக் கொள்ளு,\
அவருக்குன் குறை சொல்லு.

### 8

பார், உன் நோவைத் தயவாக\
நீங்கிப் போகப் பண்ணினார்;\
மிகவும் இரக்கமாக\
உன்னை உயிர்ப்பிக்கின்றார்.\
சாத்தான் செய்யும் பொல்லாப்பு\
அவரால் அடங்கிற்று\
திகிலாய்த் தன் சேனையோடும்\
உன்னை விட்டு நீங்கி ஓடும்.

### 9

உனக்கு நல் வாழ்விருக்கும்,\
இயேசு உன்னில் தங்குவார்,\
எந்தப பாக்கியங்களுக்கும்\
அவர் தாமே காரணர்.\
அவர் தயை உன் முடி,\
அவர் தங்குங் கோட்டை நீ,\
என்றும் அவருக்குள்ளாக\
நீ நிலைத்திருப்பாயாக.

### 10

சத்துராதியின் ஆங்காரம்\
அவமாகிறதற்கு\
அவர் வானத்தின் கூடாரம்\
உன்னை மூடுகின்றது.\
தேவதூதர் நேசராய்\
ராப்பகல் உன்னை காத்திருந்து,\
கையிலுஞ் சுமப்பதுண்டு

### 11

உன்னால் நடப்பிக்கப்பட்ட\
பாவம் யாவும் அற்றது.\
ஸ்வாமியின் மகா பலத்த\
நேசம் அதை நீக்கிற்று\
கிறிஸ்தின் வெற்றி வெற்றியே,\
உன்மேல் உலகத்திலே\
எந்தக் கேடெழும்பினாலும்,\
அவர் ஆசீர்வாதம் ஆளும்.

### 12

கிறிஸ்து உன்னைப் பட்சமாக\
ஏற்றுக் கொண்டிருக்கவே\
எந்தத் தீங்கும் நன்மையாக\
உனக்குப் பலிக்குமே\
நீ திரும்ப அவர்க்கு\
மாறா உண்மையாயிரு,\
அப்போதுனக்கென்றென்றைக்கும்\
போர்ந்த ஆறுதல் கிடைக்கும்.
