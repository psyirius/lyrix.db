---
title: இயேசு கிறிஸ்துவே உலகத்திலே
title-en: Yesu Kiristhuve Ulagaththile
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இயேசு கிறிஸ்துவே,\
உலகத்திலே\
கெட்டுப் போனவருக்கான\
ஒளியும் உயிருமான\
ரட்சகர் நீரே,\
இயேசு கிறிஸ்துவே.

### 2

என்னை மீட்க நீர்\
ஜீவனை  விட்டீர்,\
குற்றத்தை எல்லாம் குலைக்க,\
என்னைத் தீமைக்கு மறைக்க\
எனக்காக நீர்\
ஜீவனை விட்டீர்.

### 3

எங்கள் மீட்புக்கு\
லோகத் தோற்றத்து\
நாளின் முன்னே வார்த்தை தந்தீர்:\
காலமாகையில் பிறந்தீர்:\
பாவிகளுக்கு\
மீட்புண்டாயிற்று.

### 4

வெற்றி வேந்தரே,\
பாவஞ் சாபம் பேய்\
நரகத்தையும் ஜெயித்தீர்.\
நாங்கள் வாழ நீர் மரித்தீர்;\
உம்மால் துஷ்டப் பேய்\
வெல்லப்பட்டதே.

### 5

மா இராசாவே,\
பணிவுடனே\
தேவரீருக்குக் கீழ்ப்பட்டு,\
உம்து மொழியைக் கற்று,\
அதை நெஞ்சிலே\
வைப்பேன், இயேசுவே.

### 6

தேவ ஆவியால்\
தெளிவாங் கண்ணால்\
உம்மை நோக்கி, உம்முடைய\
நேசத்தாலே நான் நிறைய\
வேண்டும் ஏனென்றால்\
நான் நீர் கொண்ட ஆள்.

### 7

என்னை முழுதும்\
உமக்குள்ளிழும்\
நேசத்தால் நான் வாஞ்சையாக\
உம்மோடொட்டிக்  கொள்வேனாக,\
என்னை முழுதும்\
உமக்குள்ளிழும்.

### 8

உம்மால் சாந்தமும்\
மனத்தாழ்மையும்\
என்னிலே உண்டாவதாக,\
கோபமும் இடும்புஞ் சாக\
உம்மை என்றைக்கும்\
நான் பின்பற்றவும்.

### 9

லோக வாழ்வுக்குச்\
சாயும் எனது\
மனத்தை நீர் சீர்திருத்தும்,\
நீர் என் வாழ்வும் நீர் என் முத்தும்;\
லோகம் கேட்டுக்கு\
நேராய்ப் போகுது.

### 10

சாத்தானானது\
வைக்குங் கண்ணிக்குத்\
தப்பி, மோட்சத்துக்குப்போகும்\
பாதையில் ஓயாமல் நோக்கும்\
கண்ணின் தெளிவு\
தேவையானது.

### 11

நான் விழிக்கவும்,\
நித்தம் நித்தமும்\
கெஞ்சவும், நீரே அன்பாலே\
உமது நல்லாவியாலே\
என்னை நித்தமும்\
ஏவியருளும்.

### 12

கொந்தளிப்பிலே\
காரும், கர்த்தரே\
படகை அலைகள் மோதி\
மூடும்போது, புது ஜோதி\
காண, கையையே\
நீட்டும், கர்த்தரே.

### 13

ஆஸ்தி ஜீவனும்\
சகலத்தையும்\
உமக்காக நான் வெறுக்க\
தைரியம் உண்டாயிருக்க,\
என்னை மிகவும்\
நீர் திடத்தவும்.

### 14

சாகும் வேளையில்\
நீரே அண்டையில்\
நின்று என்னை நீர் இருக்கும்\
வாழ்வுக்குஞ் சந்தோஷத்துக்கும்\
கொண்டுபோய், அங்கே\
தேற்றும், இயேசுவே.
