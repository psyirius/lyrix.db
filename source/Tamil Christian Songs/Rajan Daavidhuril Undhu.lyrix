---
title: ராஜன் தாவீதூரிலுள்ள
title-en: Rajan Daavidhuril Undhu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: -cKKU0rtgTU
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ராஜன் தாவீதூரிலுள்ள\
மாட்டுக்கொட்டில் ஒன்றிலே\
கன்னி மாதா பாலன் தன்னை\
முன்னணையில் வைத்தாரே;\
மாதா மரியம்மாள் தான்\
பாலன் யேசுகிறிஸ்துதான்.

### 2

தேவனால் அனுப்பட்ட\
உலக ரட்சகர் தாம்\
அவர் வீடோ மாட்டுக்கொட்டில்\
தொட்டிலோ முன்னணையாம்;\
ஏழையோடு ஏழையாய்\
வாழ்ந்தார் பூவில் தாழ்மையாய்.

### 3

சாந்தமுள்ள கன்னி கையில்\
பாலனாகத் தூங்கினார்;\
தம் மாதாவை நோக்கிப் பார்த்து\
நேசத்தோடு வளர்ந்தார்;\
அவர் போல் கீழ்ப்படிவோம்;\
சாந்தத்தோடு நடப்போம்.

### 4

பாலகர்க்கேற்ற பாதை காட்டப்\
பாலனாக வளர்ந்தார்;\
பலவீன மாந்தன் போலத்\
துன்பம் துக்கஞ் சகித்தார்;\
இன்ப துன்ப நாளிலும்\
துணை செய்வார் நமக்கும்.

### 5

நம்மை மீட்ட நேசர் தம்மைக்\
கண்ணால் கண்டு களிப்போம்;\
அவர் தாமே நித்ய ராஜ்ய\
நாதர் என்று அறிவோம்;\
பாலரை அன்பாகவே\
தம்மிடத்தில் சேர்ப்பாரே.

### 6

மாட்டுத் தொழுவத்திலல்ல\
ராஜ ஆசனத்திலும்\
ஏழைக் கோலமாக அல்ல\
ராஜக்ரீடஞ் சூடியும்\
ரட்சகர் வீற்றிருப்பார்;\
பாலர் சூழ்ந்து போற்றுவார்.
