---
title: கல்லு மல்லவே காயம்
title-en: Kallu Mallavea Kaayam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

கல்லு மல்லவே காயம்\
வல்லுமல்லவே மனமே.

வெள்ளி பொன் விலை மதியா\
மேரு மல்லவே அப்பா.	- கல்லு

### 1

வல்லமை பேசாதே நாளை\
வருவதறியாய் ஆதால்\
நல்லவழி தேடித் தேவ\
நாமத்தைத் தியானி.	- கல்லு

### 2

சூரியன் கீழ் கண்டதெல்லாம்\
மாயை யல்லவோ சால்மோன்\
பாரறியச் சொன்னதை நீ\
பார்த் தறியாயோ.	- கல்லு

### 3

காற்றடித்த மேகம் புகைக்\
கொப்பதாகவே இங்கே\
போற்றிய மனுடர் ஜீவன்\
போயொழியுமே.	- கல்லு

### 4

வேகமாய் வடியு மாற்றுக்\
கொப்பதாகவே மாயத்\
தேக நரர் நாட்களுஞ்சீக்\
கிரங்க ழியுமே.	- கல்லு

### 5

இராப் பகலிருள் வெளிச்சம்\
மாறும் வண்ணமே ஐயோ\
நராட்களின் மகிழ்ச்சிக்குமா\
மாறுதலுண்டே.	- கல்லு

### 6

பூ மலர் போலே விளங்கி\
பூ வதங்குமே அது\
போலவே நரருருவம்\
மாறி வதங்கும்.	- கல்லு

### 7

கொஞ்சநாள் செயஞ் சிறப்பான்\
பஞ்சை மனுடன் அவன்\
கொஞ்ச நோய் வந்தால் கிடப்பான்\
தொஞ்சு போவானே.	- கல்லு

### 8

மேலது கீழ் கீழதுமே\
லாமுருளை போல் நரர்\
மேன்மையும் வாழ்வுங்கீழது\
மேலு மாகுமே.	- கல்லு

### 9

பூவுலகின் மேன்மையென்ன\
மாதரித்திரன் போல\
யாவரும் வணங்கும் ராயன்\
சாவு மொக்குமே.	- கல்லு

### 10

எத்தனை கற்றாலுமென்ன\
சுத்தப் பேதைக்குச்சரி\
யொத்தபடி செத்துப் போவான்\
முற்று மண்ணாவான்.	- கல்லு

### 11

நுன்னிமை ஞானியென்றாலும்\
கீர்த்தி பெற்றாலும் ஐயோ\
அன்னவன் மலையும் நேரம்\
யாவுங்கலையும்.	- கல்லு

### 12

வெள்ளச் சேதத்துக்கும் பல\
விக்கினத்துக்கும் பார்\
கொள்ளைக்கும் சடுதியிற் போம்\
கூட்டு மாஸ்தியே.	- கல்லு

### 13

ஆசனந் துரைத்தனங்கள்\
தத்து வங்களும் அர\
சாண்ட மன்னரும் ஒரு நாள்\
மாண் டொழிவார்கள்.	- கல்லு

### 14

கொஞ்சநாள் மினுக்கும் நரரின்\
சிறப்புகள் செருக்கை\
வெஞ்சிறு பூச்சிகளரிக்கும்\
வீவழிக்குமே.	- கல்லு

### 15

இயாவும் ஓட்டமாகப் பாயும்\
யாவுமழியும் மெய்த்\
தேவ பத்தியே கெலிக்கும்\
ஜீவனிலைக்கும்.	- கல்லு

### 16

நெல்லை வேதநாயகன் பா\
வென்றும் நிற்கும் போல் இனி\
நல்ல வரடையும் கதி\
நாமடைவோமே.	- கல்லு
