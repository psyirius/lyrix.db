---
title: பிரியமான இயேசுவே
title-en: Priyamaana Yesuve
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

பிரியமான இயேசுவே,\
என் நெஞ்சைத் தயவாக\
நீர் பூரிப்பாக்கி,  என்னிலே\
பலத்தத் தேற்றலாகத்\
தெய்வீக அன்பை ஊற்றிய\
படியினால், உம்முடைய\
துதியைச் சொல்வேனாக.

### 2

என் நெஞ்சில் உம்மால்பற்றின\
சிநேகத் தீ எரியும்,\
என் மனமும்மால் உத்தம\
மகிழ்ச்சியை அறியும்\
நான் உம்மைநோக்கும்போதொல்லாம்\
என் துக்கம் உம்மிலே உண்டாம்\
அருளினால் தெளியும்.

### 3

நீர் என் வெளிச்சம், உம்மால் நான்\
திறந்த முகமாக\
பிதாவின் இன்பநெஞ்சைத்தான்\
என் ஆறுதலுக்காகக்\
கண்ணோக்குவேன், மாதயாவாய்\
நீர் என்னை நீங்கா ஜோதியாய்\
ப்ரகாசிப்பிப்பீராக.

### 4

நீர் மோட்சத்துக்குபோம்வழி\
இதற்குள்ளான யாரும்\
தப்பாய்ப் போகான், இதோ சரி\
விலகினோ ரெல்லாரும்\
அழிந்து போகிறார்களே.\
வழியாம் ஸ்வாமி, உம்மிலே\
நிலைக்க என்னைக் காரும்.

### 5

நீர் சத்தியம், நான் உம்மையே\
தெரிந்து கொண்டிருப்பேன்;\
பொருளுஞ் சாரமும் நீரே;\
வீண் மாய்கையைவெறுப்பே\
உம்மாலே பாக்கியம் வரும்.\
மெய்யே, என் நெஞ்சை என்றைக்கும்\
நான் உமக்கே கொடுப்பேன்.

### 6

நீர் ஜீவன், என்னை நீர், நீரே\
தரும் பலம் ஏவட்டும்.\
திடனில்லா அந்நேரமே\
என் நெஞ்சை நீர் திடத்தும்\
அப்போது வாழ்ந்து தேறுமே.\
இத்தேவ ஜீவன் என்னிலே\
மென்மேல்பலங் கொள்ளட்டும்.

### 7

நீர் வானத்தப்பம், பஞ்சத்தில்\
பசி உம்மாலே ஆறும்.\
நான்போம் வனாந்தரங்களில்\
என் மனமும்மை நாடும்.\
பிதாவின் ஈவாம் மன்னாவே,\
நீர் என்னை வேறே இச்சைக்கே\
விலக்கமாக்க் காரும்.

### 8

நீர் ஜீவ ஊற்று, உம்மிலே\
குடித்தால், தாகந் தீரும்.\
நீர் தரும் ஈவு நித்தமே\
சுரக்கிற தண்ணீரும்,\
என்னை நிரப்பி அன்புடன்\
கண்ணோக்கினால் உண்டாம் பலன்\
ஆரோக்கியம் நற்சீரும்.

### 9

நீர் என்னை ஜோடிக்கும் உடை,\
நீர் என் அலங்கரிப்பு,\
நான் உம்முடைய நீதியை\
அணிவதென் வாஞ்சிப்பு.\
பூலோகத்தின் சிங்காரமாம்\
வினோத சம்ப்ரமம் எல்லாம்\
கனமில்லாத் தரிப்பு.

### 10

நீர் நான் சுகித்துத் தங்கிற\
அரண்மனையும் வீடும்;\
புயல் அடித்தும் விருதா,\
பேய் வீணாய் என்னைச் சீறும்;\
நான் உம்மில் நிற்பேன், ஆகையால்\
கெடேன்; பொல்லார் எழும்பினால்\
நீர் என் வழக்கைத்தீரும்.

### 11

என் மேய்ப்பராயிருக்கிறீர்,\
என் மேய்ச்சலும் நீர்தாமே,\
காணாமல் போன என்னை நீர்\
மா அன்பாய் மீட்டோராமே.\
இனி இவ்வாட்டை என்றைக்கும்\
நீர் சிதற வொட்டாதேயும்,\
நான் உம்முடைய்யோனாமே.

### 12

நீர் என்றைக்கும் நான் வாஞ்சையாய்ப்\
பணிந்து கொள்ளும் பர்த்தா;\
நீர் என் ஆசாரியருமாய்ப்\
பலியாய் மாண்ட கர்த்தா.\
நீர் என்னை ஆளும் ராஜாவும்,\
உம்மாலே எந்தப் போரிலும்\
ஜெயிப்பேன் மா சமர்த்தர்.

### 13

நீர் உத்தம சிநேகிதர்,\
என் நெஞ்சும்மண்டை சாயும்;\
நீர் உண்மையாஞ் சகோதரர்,\
நீர் என்னைப் பார்க்குந் தாயும்.\
நீர் நோயில் பரிகாரியே,\
உம்மாலே ஆறிப்போகுமே\
என் காயமும் விடாயும்.

### 14

படையில் நீர் சேனாபதி,\
வில் கேடயஞ் சீராவும்,\
கருங்கடலில் நீர்வழி\
காண்பிக்கும் சமுக்காவும்,\
எழும்புங் கொந்தளிப்பிலே\
நீர் என் நங்கூரம், இயேசுவே,\
நான் உட்படுங்குடாவும்.

### 15

நீர் ராவில் என் நட்சத்திரம்,\
இருளில் என் தீவர்த்தி\
குறைவில் என் ஐஸ்வரியம்,\
என் தாழ்வில் என் உயர்த்தி,\
கசப்பிலே என் மதுரம்,\
நான் தொய்ந்தால் மீண்டும் என் மனம்\
பலக்க நீர் என் சக்தி.

### 16

நீர் ஜீவனின் விருட்சமும்,\
நீர் செல்வங்கள் பொழியும்\
பூங்காவனமும், என்றைக்கும்\
சுகந்தருங் கனியும்;\
முள்ளுள்ள பள்ளத்தாக்கிலே\
என் ஆவிக்கு நீர், இயேசுவே,\
குளிர்ந்த பூஞ்செடியும்.

### 17

நீர் துக்கத்தில் என் ஆறுதல்,\
நீர் வாழ்வில் என் களிப்பு\
நீர் வேலையில் என் அலுவல்,\
பகலில் என் சிந்திப்பு.\
நீர் ராவில் என் அடைக்கலம்,\
நீர் தூக்கத்தில் என் சொப்பனம்\
விழிப்பில் என் குறிப்பு.

### 18

ஆ, ஒப்பில்லாத அழகே,\
நான் எத்தனை சொன்னாலும்,\
என் நாவினால் முடியாதே;\
நான் என்ன வாஞ்சித்தாலும்,\
அதெல்லாம் நீரே, இயேசுவே;\
மா தயவுள்ள நேசரே,\
நீர் என்றும் என்னை ஆளும்.
