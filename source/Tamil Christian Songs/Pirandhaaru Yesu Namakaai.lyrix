---
title: பிறந்தார் இயேசு நமக்காய்
title-en: Pirandhaaru Yesu Namakaai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

பிறந்தார் இயேசு நமக்காய் இரட்சகராக\
பிறந்தார் இயேசு நமக்காய்\
நம்மை இரட்சித்திடவே இரட்சகரான தேவன் - 2\
பெத்லகேம் ஊரதிலே ஏழைப் பிள்ளையாகவே

### 2

பரலோகின் மகிமை விட்டு இப்பூவுலகில்\
பரலோகின் தேவன் பிறந்தார்\
மாட்டுத் தொழுவம் தனில் மனுஷனாய் அவதரித்தார் - 2\
மகா மகிமையின் தேவனாம் நம் கர்த்தர்

### 3

உன்னதத்தின் தேவனுக்கு மகிமையும்,\
பூமியில் சமாதானமும்\
மனுஷர்மேல் பிரியமும் உண்டாவதாக என்று -2\
தேவதூதர் தேவனைத் துதித்துப் பாடினர்

### 4

மாட்டின் முன்னணைதனிலே கந்தைத்துணிகள்\
சுற்றப்பட்டவராக\
மாடி வீடுகளுடைய மகா மகிபர் - 2\
மந்தை மேய்ப்பர்கள் மகிழ்ந்திடக் காட்சி தந்தார்

### 5

தம் சிங்காசனத்தையும் கிரீடங்களையும்\
ஆளுகையும் துறந்து\
நம்மோடிருந்திடவே இம்மானுவேலராக - 2\
கிறிஸ்து இயேசு நாதர் இவ் உலகில் பிறந்தார்

### 6

அதிகாரம் ஐசுவரியம் கனம் உயர்வும்\
மகிமை மகத்துவமும்\
அழகு சவுந்தரியம் யாவையும் விட்டுவிட்டு - 2\
அடிமையாய் அவதரித்தார் நமது அன்பின் தேவன் - பிறந்தார்

### 7

கிழக்கிலுள்ள சாஸ்திரிகள் விந்தையான\
ஓர் நட்சத்திரத்தைக் கண்டு\
கிறிஸ்து பிறந்தார் என்று திட்டமாய்த் தாம் அறிந்து - 2\
கிறிஸ்துவைப் பணிந்துகொள்ள கால்நடையாய்ச் சென்றனர்

### 8

சாஸ்திரிகள் சாஷ்டாங்கமாய் விழுந்து பிள்ளையாம்\
இயேசுவை தொழுது கொண்டு\
பொன்னும் தூபவர்க்கமும் வெள்ளைப்போளம் - 2\
மிகப் பணிந்து காணிக்கையாக வைத்து வந்தனர்

### 9

ராஜாவும் தேவனுமான கிறிஸ்து\
பாடுபட்டு மரித்து\
அடக்கம் பண்ணப்படுவார் என்று தாம் முன்னறிந்து - 2\
பொன் தூபவர்க்கம் வெள்ளைப்போளம் வைத்தனர்

### 10

சுகம் பெலம் ஆறுதல் சமாதானம்\
சந்தோஷம் யாவும் பெற்று\
பரிசுத்தத்தோடு நாம் பரலோக பாக்கியம் பெற - 2\
நம் பாவ துக்கங்களைத் தாமே சுமக்கப் பிறந்தார்

### 11

எல்லோரும் எப்போதும் என்றென்றும்\
களிகூர்ந்தானந்தித்து\
சதாகாலமும் மிக சந்தோஷமாய் வாழவும் - 2\
சந்தோஷத்தின் நற்செய்தியோடு தாமே பிறந்தார்
