---
title: ஆ மறுமைக்குப் பின்னையும்
title-en: Aa Marumaikkup Pinnaiyum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஆ, மறுமைக்குப் பின்னையும்\
நான் கிட்டி வந்ததாலே\
நான் உம்மைப்போற்றி, இப்போதும்\
புதிய வாஞ்சையாலே\
உம்மண்டைக்கு வந்தேன், நீரே\
எக்கிருபைக்கும் ஊற்றாமே,\
என் ஜீவனும் நீர் தாமே

### 2

என் ஜீவனே, எப்போதென்னில்\
சாவுக்குள்ளாயிருக்கும்\
என் தேகஞ் செத்தும்மண்டையில்,\
சாகாமையை உடுக்கும்;\
அதாகப்போகும் காலமும்\
வேளையுமோ எப்போ வரும்\
என்றேங்குகின்றேன், தேவா.

### 3

நீர் என்னிலும் நான் உம்மிலும்\
இருக்கும்படியாக\
நான் நேசக்கட்டால் என்றைக்கும்\
உம்மோடே ஐக்யமாக\
இணைக்கப்பட்ட போதிலும்\
அதிகமாய் எந்நேரமும்\
நான் உம்மைப் பற்றிக்கொள்வேன்.

### 4

எப்போ நீர் என்னை உம்மிடம்\
சேர்ப்பீர் என்றாசையாக\
இருக்கிற அடியேனைச்\
சந்தோஷிப்பிப்பீராக.\
வெளிப்படும், ஆ, வாருமேன்,\
இதோ, நான் ஆயத்தப்பட்டேன்,\
அரையைக் கட்டிக்கொண்டேன்.

### 5

தீவட்டியை நான் ஜோடித்தேன்,\
உம்மைச் சந்திக்க வர\
அதைப் பிடித்திருக்கிறேன்.\
இதோ, குறைச்சலற\
தேவாவி தந்த எண்ணெயால்\
நிரப்பப்பட்டேன், ஆகையால்\
அது நன்றாய் எரியும்.

### 6

வாருமேன் , இதும்முடைய\
மனைவி வாஞ்சையாகப்\
பண்ணுஞ் ஜெபம், அதை மகா\
அன்பாய் நீர் கேட்பீராக.\
வாரும், என் மணவாளனே,\
என்பேரில் பட்சம் வைத்தீரே,\
நீர் என்னைச் சேர்த்துக் கொள்ளும்.

### 7

இதற்குத் தக்க வேளையைக்\
குறிக்கிறவர் நீரே,\
ஆனாலும் என் விண்ணப்பத்தை\
விருப்பமாய்க் கேட்பீரே;\
நான் உம்மை நித்தம் ஊக்கமாய்\
என் நெஞ்சில் வாஞ்சிக்காதோனாய்\
இருக்கமாட்டேன், ஸ்வாமி.

### 8

எனக்கும் உமக்கும் இனி\
பிரிதல் உண்டாகாது;\
நான் உம்முடைய மனைவி,\
என் வாழ்வு முடியாது;\
உம்மோடே என்னை விண்ணிலே\
நீர் சேர்ப்பீர், மணவாளனே,\
என் பொக்கிஷம் நீர்தானே.

### 9

இதுவரைக்கும் என்னை நீர்\
காப்பாற்றின தற்காகத்\
துதிக்கப்படக் கடவீர்;\
இப்போதுந் திடனாக\
அப்பால் என் பயணத்திலே\
புது எருசலேமுக்கே\
நேராய் நடந்து போவேன்.

### 10

என்சை நெகிழ்ந்து முழங்கால்\
தளரும் போதன்பாக\
என் விசுவாசத்துக்கும்மால்\
பலம் வருவதாக;\
அப்போ நான் புது ஊக்கமாய்\
மோட்சானந்தத்துக்கு நேராய்\
நடந்து ஏறிப் போவேன்.

### 11

என் நெஞ்சே, பயமற்றிரு;\
நீ விசுவாசத்தாலே\
பலத்து, உன்னை உலகிலே\
தன் இச்சைகளினாலே\
வா என்றழைத்தால், பின்னையும்\
நீ இயேசுவுக்கு முழுதும்\
ஆதீனமாவாயாக.

### 12

என் ஆத்துமம், ஆ, இயேசுவே.\
அப்போதே உம்மண்டைக்குப்\
பறந்தெழும்பிப் போயிற்றே,\
நான் இனி மறுமைக்கு\
அடுத்தவன், இவ்வுலகு\
என் தலம் அல்ல, இம்மைக்கு\
இனி நான் பரதேசி.
