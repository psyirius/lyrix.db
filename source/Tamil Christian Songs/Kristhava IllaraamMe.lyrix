---
title: கிறிஸ்தவ இல்லறமே
title-en: Kristhava IllaraamMe
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: 1ALm1U7M_Uk
tags:
  - tcs
  - uncategorized
year: 2024
copyright: Unknown
version: 2024
revision: 1

---

கிறிஸ்தவ இல்லறமே - சிறந்திடக்\
கிருபை செய்வீர், பரனே!

பரிசுத்த மரியன்னை, பாலன் யேசு, யோசேப்புப்\
பண்பாய் நடத்திவந்த இன்பக்குடும்பம்போல - கிறிஸ்தவ

### 1

ஜெபமென்னும் தூபமே தினம் வானம் ஏறவும்,\
திருவேத வாக்கியம் செவிகளில் கேட்கவும்,\
சுப ஞானக்கீர்த்தனை துத்தியம் பாடவும்,\
சுத னேசு தலைமையில் தூய வீடாகவும் - கிறிஸ்தவ

### 2

ஊழியம் புரியவும் ஊதியம் விரும்பாமல்,\
உவந்த பெத்தானியா ஊரின் குடும்பம்போல,\
நாளும் யேசு பிரானை நல்விருந்தாளி யாக்கி,\
நாடியவர் பாதத்தில் கூடியமர்ந்து கேட்டுக் - கிறிஸ்தவ

### 3

அன்போடாத்தும தாகம் அரிய பரோபகாரம்,\
அருமையாக நிறைந்த அயலார்க் கொளிவிளக்காய்த்,\
துன்பஞ் செய்கிற பலதொத்து வியாதிகளைத்,\
தூரந்துரத்தும் வகை சொல்லிச் சேவையைச் செய்து - கிறிஸ்தவ

### 4

மலையதின் மேலுள்ள மாளிகையைப் போலவே,\
மற்றவர்களுக்கு முன் மாதிரியாய் நின்று,\
கலைஉடை உணவிலும், கல்வி முயற்சியிலும்,\
கர்த்தருக் கேற்ற பரிசுத்தக் குடும்பமாகக் - கிறிஸ்தவ
