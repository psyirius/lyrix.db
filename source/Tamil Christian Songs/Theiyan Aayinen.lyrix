---
title: தீயன் ஆயினேன்
title-en: Theiyan Aayinen
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: xIDR72scIdo
tags:
  - tcs
  - uncategorized
year: 2024
copyright: Unknown
version: 2024
revision: 1

---

தீயன் ஆயினேன், ஐயா,\
எளியேன் உற்ற\
தீவினை அனைத்தும் தீரும்;\
தேவரீர் மேலே என் பாரம்,\
தீயன் ஆயினேன், ஐயா

மாயவலை வீசுவலு பேயின்\
வினை தீர,\
நேயமுடனே உறுசகாயனாய்\
எமக்கென்றிங்கு\
நிச்சயித்தெழுந்த எங்கள்\
அச்சயா, திருக்குமாரா - தீய

### 1

நன்மை செய்யவே நான்\
நினைத்தாலும், என்\
தன்மை வேறதாய்ப் பின்னம் ஆகுமே;\
என்ன என்தன் நீதி கந்தை\
அன்ன அருவருப்பாமே;\
எத்தனை ஆனாலும் உன்தன்\
சித்தம் வைத்தனுக்கிரகிப்பாய் - தீய

### 2

பாவமீறி என் ஆவி தள்ளாடி நற்\
சீவ பாதையைத் தாவி ஓடியே,\
ஆவலாய் அழி வுறும் துர்ச்\
சாவின் வழியே தொடர்ந்து\
அக்கிரமச் செய்கைகளில்\
சிக்கினேன்; ஐயா, உன் தஞ்சம்! - தீய

### 3

தீது செய்பவன் தேவன் முன்னே உத்ர\
வாதியாய் உறு நீதம் உண்டென,\
போதம் உற வேத நெறி\
ஓதிய ஏசு நாதா, உன்\
புண்ணியத்தால் என்னை உய்யப்\
பண்ணிடக் கிருபை செய்வாய் - தீய
