---
title: காலையிலே மாலையிட்டு
title-en: Kaalaiyile Maalaiyittu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

காலையிலே மாலையிட்டு\
மாலையிலே மண்ணையள்ளி\
தள்ளுகின்ற கைகளடா - பாவ\
மனிதனின் கைகளடா\
ஓர் விரல் விண்ணை நோக்க\
மூன்று விரல் தன்னை காட்ட\
சுட்டு விரல் நீட்டியுன்னை\
குற்றப்படுத்தும் கொடிய கைகளடா\
நரரின் கைகளடா

தோட்டத்து கனி தந்த தோகை இவள் என்று\
காட்டிய ஆதாமின் கைகள்\
தோட்டத்தை பறித்திட நாபோத்தை கொலை செய்த\
ஆகாபு அரசர் கதைகள்\
நோவாவின் பேழையை எள்ளி நகையாடி\
வெள்ளத்தில் மூழ்கிய கைகள்\
போராசையாலே குஷ்டரோகியாய்\
மாறிய கேயாசி கைகள் - தடு

சமுத்திரம் பிளந்திட சாதனை புரிந்திட\
நீட்டிய மோசேயின் கைகள்\
ஆத்திரம் கோபம் கண்களை மறைத்திட\
கற்பலகை உடைத்திட்ட கைகள்\
கைவேலையான கன்றுக்குட்டி செய்து\
கெட்டுப்போன ஆரோனின் கைகள்\
சொத்திலொரு பங்கை மறைத்து வைத்ததால்\
செத்து போன அனனியா கைகள் - வீணாய்

ஆதாமுக்குள் செத்த அகிலம் மீட்டுவிட்ட\
தேவ ஆட்டுக்குட்டி கதைகள்\
பார சிலுவையதை தூக்கமுடியாமல்\
தூக்கி சுமந்த கைகள்\
ஐங்காய மேற்றிட ஆணி துளைத்திட\
ஆண்டவர் நீட்டிய கைகள்\
ஐயனே என் ஆசையாய் அழைத்து\
மகன் என அணைத்திடும் கைகள் - எனை
