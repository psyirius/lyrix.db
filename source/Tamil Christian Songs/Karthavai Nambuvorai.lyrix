---
title: கர்த்தாவை நம்புவோரை
title-en: Karthavai Nambuvorai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

கர்த்தாவை நம்புவோரை\
ஓர்க்காலும் கைவிடார்,\
பொல்லாரின்சீறுமாற்றை\
வீணாக்கிப் போடுவார்;\
சன்மார்க்கரைப் பலத்த\
கையால் தயாபரர்\
ரட்சித்துத்தாழ்ச்சியற்ற\
அன்பாய் விசாரிப்பார்.

### 2

கர்த்தாவின் சித்தத்துக்கு\
கீழ்ப்பட்டடங்குவேன்;\
அப்போ நான் ஜீவனுக்கு\
நேரே நடக்கிறேன்;\
லௌகீக வாழ்வின் பாதை\
வேண்டாம், நான் இயேசுவை\
பின்பற்றி, இங்கே வாதை\
சகித்தால், மாநன்மை.

### 3

என் மேலேபாரமாக\
வரும் இக்கட்டிலே\
பராபரன் அன்பாக\
என்னோடிருப்பாரே;\
பொறுக்கிற வரத்தை\
அவரிடம் கேட்பேன்,\
அவ்விதமாய் இக்கட்டை\
சகித்து வெல்லுவென்.

### 4

கசப்பும் கர்த்தராலே\
வரும், நான் பின்வாங்கேன்;\
ஜெபத்தில் ஆசையோடே\
விண்ணப்பம் பண்ணுவேன்;\
அப்போது தயவாக\
காப்பாரே, கைவிடார்;\
இக்கட்டு பெரிதாக\
போம் போது தேற்றுவார்.

### 5

அநேகர் ஆசைகொள்ளும்\
பொருளை வாஞ்சியேன்;\
கர்த்தாவின் வார்த்தை சொல்லும்\
மெய்ப் பொருள் நாடுவேன்;\
என் பொக்கிஷம், என் செல்வம்,\
என் ஆஸ்த்திகிறிஸ்துவே;\
என் பாக்கியம், பேரின்பம்,\
எல்லாம் என் மீட்பரே.

### 6

என் இயேசுவை நான் பற்றி\
தொடர்வேன் ஆவலாய்;\
என் சாபத்தை அகற்றி\
ரட்சித்தார் நேசமாய்;\
நான் தப்ப எனக்காக\
தம் ரத்தம் சிந்தினார்;\
எனக்கு ஜீவனாக\
ஜெயித்தழும்பினார்.

### 7

இஸ்தோத்திரம் செலுத்த\
மிகுந்த நியாயமாம்;\
ஏன், ஜீவனைக் கொடுத்த\
என் கர்த்தருக்கெல்லாம்\
ஆதீனமாவதாக;\
அவருக்கென்றைக்கும்\
பணிந்த பக்தியாக\
நான் கீழ்ப்படியவும்.
