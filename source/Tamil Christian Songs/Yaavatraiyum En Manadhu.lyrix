---
title: யாவற்றையும் என் மனது
title-en: Yaavatraiyum En Manadhu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

யாவற்றையும் என் மனது\
கர்த்தாவுக் கொப்புவிக்கும்,\
வரும் இக்கட்டும் எனக்கு\
ஆதாயமாய் பலிக்கும்.\
விண்ணிலுள்ள அவ்வுன்னத\
கர்த்தாவுக்கு நான் பிள்ளை\
தாம்தண்டித்தும் ஓர்கோபமும்\
அவர்க்கென்பேரில் இல்லை.

### 2

பிதாவின் நேசம் நிச்சயம்,\
அவர் கடலிலேயும்\
என்னைப் போட்டாலும், என்மனம்\
அச்சோதனையிலேயும்\
உறுதியாய்த் திடனுமாய்\
நிலைத்தால் அவர் தாமே\
திரும்பவும் என் பலமும்\
என் ரட்சகருமாமே.

### 3

என்னாலே நான் உண்டானேனோ,\
என்தேகம்  ஆவியாவும்\
கர்த்தர் கொடுத்ததல்லவோ;\
சுகம் ஊணுந் தாவும்,\
என் இந்த்ரியம் அவயவம்\
எல்லாம் அவர் ஈவாமே,\
ஆ, இத்துணை இரக்கத்தைச்\
செய்தோர் அன்புள்ளோராமே.

### 4

இந்நாள் வரைக்கும் அவரால்\
நான் ஆதரிக்கப்பட்டுக்\
காப்பாற்றப்பட்டிராவிட்டால்\
நான் முந்தியே வேரற்றுப்\
போவேனல்லோ; அவர் கையோ\
என்னை இந்நாள் மட்டாகக்\
காப்பாற்றிற்று; அவருக்குத்\
தோத்திரமே உண்டாக.

### 5

கர்த்தாவின்ஞானமோவெனில்\
அனைத்தையுஞ் சீராக\
நடத்திக் கொண்டிருக்கையில்\
நமக்கு நன்மையாகப்\
பலமுறை துக்கங்களைத்\
தீர்மானம் பண்ணுகிறார்,\
நாம் சீர்ப்பட்ட கசக்கிற\
அமிழ்தம் தருகின்றார்.

### 6

உன் மாமிசம் இச்சிக்கிற\
மகிழ்ச்சி உன்னை விட்டுப்\
போனால், நீ விசனப்படத்\
தொடங்கித் தத்தளித்துக்\
கலங்குவாய், வேண்டாம், நன்றாய்\
அடங்கத் தேவையாகும்;\
அதேனென்றால் உனக்கத்தால்\
ப்ரயோசனம் உண்டாகும்.

### 7

அதே உனக்கு நல்லது\
என்றுன்னை ஞானமாகப்\
படைத்த உன் பிதாவுக்கு\
நீ உன்னைப் பக்தியாக\
ஒப்புக்கொடு, அஞ்சாதிரு;\
ஓர் கவலையுமற்று\
அவரின் மா அன்பாகிய\
பராமரிப்பைப் பற்று.

### 8

கர்த்தாவுக்கேற்ற வேளையில்\
உன் ஆபத்து முடியும்,\
அப்போ கசப்பால் மனத்தில்\
இருந்த நோவவியும்,\
பொறுத்திரு நிலைத்திரு,\
உன் துக்கமும் உன் பாடும்\
உனக்குண்டாம் தீங்குமெல்லாம்\
சந்தோஷமாக மாறும்.

### 9

காற்று மழையின் பின் அல்லோ\
பியிர் நன்றாய் விளையும்,\
வாங்காத வாழ்வினாலேயோ\
நற்சீர் குறைவடையும்.\
கசக்கிற மருந்திட\
பலம் சுகமும் ஆகும்.\
நொறுங்கிய இருதயத்\
தாழ்வால் குணம் உண்டாகும்.

### 10

கர்த்தரோ, நான் உம்முடைய\
ஆதீனம், தேவரீரின்\
கரத்திலே விழுகிற\
அடியேனின் நற்சீரின்\
ரூபே வர, உம்முடைய\
நற்சித் தத்துக் கொப்பாகச்\
செய்தருளும், நான்நோவிலும்\
உம்மைத் துதிப்பேனாக.

### 11

நீர் பாக்கியங்களைத் தந்தால்,\
சந்தோஷமாயிருப்பேன்;\
நீர் கஸ்திவரப் பண்ணினால்\
நான் பிள்ளைபோல் பொறுப்பேன்;\
பிழைப்புக்கும் இறப்புக்கும்,\
கர்த்தாவே, என்ன திட்டம்\
தீர்மானமும் நீர் பண்ணியும்,\
அதும்முடைய சித்தம்.

### 12

நான்காலம் பண்ணப்போகையில்\
நீர் என்னைத் தயவாக\
இருளாம் பள்ளத்தாக்கினில்\
நடத்திக் கொள்வீராக;\
நான் உமது புகழ்ச்சிக்கு\
என்றுஞ் சங்கீதம் பாடும்\
கதிரவ மோட்சானந்த\
சுதந்திரத்தைத் தாரும்.
