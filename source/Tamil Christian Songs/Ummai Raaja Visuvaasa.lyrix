---
title: உம்மை ராஜா விசுவாச
title-en: Ummai Raaja Visuvaasa
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

உம்மை ராஜா விசுவாச\
பக்தியாய்ப் பணிகிறேன்\
தாழ்மையோடும் கண்ணீரோடும்\
தேவரீரை அண்டினேன்\
நீர் மண்ணான பாண்டமான\
என்னை அன்பாய்ப் பாருமேன்.

### 2

என்னைச் சுத்த சீர்ப்படுத்த\
அருள் செய்யும், கர்த்தரே;\
என்னைச் சொந்த ஆடாய்க் கொண்ட\
மேய்ப்பரான உம்மையே\
சேர்வேனாக, நீர் அன்பாக\
என்னைப் பாரும், இயேசுவே.

### 3

தயவோடே நீர் உம்மோடே\
ஐக்கியமாம் எல்லாருக்கும்\
ஈவதான இன்பமான\
அருள் என்மேல் வரவும்;\
யாவும் நீரே, தேவரீரே\
என்னைப் பார்த்து ரட்சியும்.

### 4

ஆ, என் ஞானப் பொழுதான\
தெய்வ ஆட்டுக்குட்டியே\
எனதாவி உம்மைத் தாவி\
தேடும், மணவாளனே;\
பட்சத்தோடும் தயவோடும்\
என்னைப் பாரும், மீட்பரே.

### 5

ஏங்கலோடும் பணிவோடும்\
என்னுடைய ஆத்துமம்,\
வாயும் நெஞ்சும் கூவிக் கெஞ்சும்\
சத்தம் கேட்டென் சஞ்சலம்\
தீர்ப்பீராக; நீர் அன்பாக\
என்னைப் பார்த்தால் பாக்கியம்.

### 6

உலகத்துப் பொய்ச் சம்பத்து\
மாயையும் சிங்காரமும்\
ஆன நல்ல செல்வம் அல்ல,\
நெஞ்சை அவை வாதிக்கும்;\
மெய் வாழ்வான நீர் அன்பான\
பார்வை தந்து ரட்சியும்.
