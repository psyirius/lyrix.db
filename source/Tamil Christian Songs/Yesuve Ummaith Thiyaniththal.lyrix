---
title: இயேசுவே உம்மைத் தியானித்தால்
title-en: Yesuve Ummaith Thiyaniththal
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: IGVYMSGMq6M
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இயேசுவே, உம்மை தியானித்தால்\
உள்ளம் கனியுமே;\
கண்ணார உம்மைக் காணுங்கால்\
பரமானந்தமே.

### 2

மானிட மீட்பர் இயேசுவின்\
சீர் நாமம் போலவே,\
இன் கீத நாதம் ஆய்ந்திடின்\
உண்டோ இப்பாரிலே?

### 3

நீர் நொறுங்குண்ட நெஞ்சுக்கு\
நம்பிக்கை ஆகுவீர்;\
நீர் சாந்தமுள்ள மாந்தர்க்கு\
சந்தோஷம் ஈகுவீர்.

### 4

கேட்போர்க்கும் தேடுவோர்க்கும் நீர்\
ஈவீர் எந்நன்மையும்;\
கண்டடைந்தோரின் பாக்கிய சீர்\
யார் சொல்ல முடியும்?

### 5

இயேசுவின் அன்பை உணர்ந்து\
மெய் பக்தர் அறிவார்;\
அவ்வன்பின் ஆழம் அளந்து\
மற்றோர் அறிந்திடார்.

### 6

இயேசுவே, எங்கள் முக்தியும்\
பேரின்பமும் நீரே;\
இப்போதும் நித்திய காலமும்\
நீர் எங்கள் மாட்சியே.
