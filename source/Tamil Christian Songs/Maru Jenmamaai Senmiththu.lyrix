---
title: மறு ஜென்மமாய்ச் சென்மித்து
title-en: Maru Jenmamaai Senmiththu
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

மறு ஜென்மமாய் ஜென்மித்துத்\
தெய்வ அபிஷேகத்தைப்\
பெற்று, நற்குணந் தரித்து,\
ஓய்வில்லாமல் இயேசுவை\
அண்டிக்கொண்டு, உத்தம\
சீருமாய் நடக்கிற\
கிறிஸ்தோர் யார்என்றாசையாக\
கிறிஸ்தின் வாயால் கேட்போமாக.

### 2

சுய் மேன்மை கருதாமல்,\
தாம் பெற்றதெல்லாம் கர்த்தர்\
ஈவென்றிறுமாப்பில்லாமல்\
எண்ணிக்கொள்ளும் சிறியர்\
மனத்தில் தரித்திரர்\
தங்கள் தாழ்வில் பாக்கியர்;\
இப்பேர்ப்பட்ட எவ்வேழைக்கும்\
வான ராஜ்ஜியம் கிடைக்கும்.

### 3

தெய்வ மனஸ்தாபமாகத்\
தங்களில், பிறரிலும்\
உள்ள பாவங்களுக்காக\
வெட்கி, மனமாரவும்\
துயரப்படுபவர்\
அழுவாரும் பாக்கியர்;\
தேற்றப்பட்டு வாழுவார்கள்,\
இங்கும் அங்கும் பூரிப்பார்கள்.

### 4

தீமைக்குச் சரிக்கட்டாமல்,\
யாவர்க்கும் நல்மனமாய்\
ஒன்றிப்போய், இடும்பில்லாமல்\
யாவையும் பொறுத்தன்பாய்\
தாங்கிக் கொள்ளும் சற்குணம்\
சாதுள்ளோரும் பாக்கியர்;\
பூமியைச் சுதந்தரிப்பார்.

### 5

தெய்வ நீதியினுடைய\
துப்புரவின் பேரிலும்\
நற்கணிகளால் நிறையத்\
தக்க நற்சீர் பேரிலும்\
பசி தாகமுள்ளவர்\
அப்பசியில் பாக்கியர்,\
த்ருப்தியாக்கப் படுவார்கள்,\
பரிபூரணங் காண்பார்கள்,

### 6

அயலாரது குறையைப்\
பார்த்து மனமுருகி,\
பரிதாபத்தோடே கையை\
நீட்டிக் கூடினபடி\
ஆதரித்திரங்குவர்\
ஆற்றுவாரும் பாக்கியர்;\
ஏனெனில் அவர்களுக்கும்\
அன்புதானே வைத்திருக்கும்.

### 7

லோகத்தின் அசுத்தமான\
இச்சைகள் அனைத்துக்கும்\
நீங்கி ஓடித் துய்யதான\
வாக்கு, கண், நடக்கையும்\
சுத்த நெஞ்சுமுள்ளவர்\
தங்கள் கற்பில் பாக்கியர்,\
இந்தச் சுத்த மனிதர்கள்\
ஆண்டவரைப் பார்ப்பார்கள்.

### 8

மூண்ட வர்மத்தை அமர்த்தி\
சண்டையற்ற நல்மன\
உறவாகுதலைக் கட்டி,\
நேச குணராகிய\
சமாதான மனிதர்\
தங்கள் அன்பில் பாக்கியர்,\
தம்பிரானின் புத்திரர்கள்\
என்னப்படுவர் அவர்கள்.

### 9

சிலுவையையுஞ் சுமந்து,\
நீதியின் நிமித்தியம்\
தீங்கனுபவித்து வந்து,\
கொடுமைகள் தூஷணம்\
நோவும் பட்ட கிறிஸ்தவர்\
வெகுவாகப் பாக்கியர்;\
பாடுபட்டோருக் கென்றைக்கும்\
மோட்ச மகிமை கிடைக்கும்.

### 10

உங்கள் பேரில் நிந்தையாக\
என்னிமித்தியம் நரர்\
பொய்யுரைகளை வீணாகச்\
சொன்னால், நீங்கள் பாக்கியர்;\
முன் நல்லோருக் கதைப்போல்\
வந்ததே, மகிழுங்கள்,\
மா பலன் என் வசமாக\
உண்டென்றார் நற்புத்தியாக.

### 11

இந்தப் பாக்கியங்களுக்கு\
நான் பங்காளியாகவே\
நீர் உமதடியானுக்குத்\
துணை நிற்பீர், கர்த்தரே\
தந்தையே உம்முடைய\
மைந்தனை நான் உத்தம\
பக்தியாய்ப் பின்பற்ற நாடும்\
ஆவியின் கருத்தைத் தாரும்.
