---
title: தேவாசனப்பதியும்  சேனை
title-en: Devaasanappathiyum Senai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

தேவாசனப்பதியும் சேனை தூதரை விட்டு\
தேவர் குலமாய் வாரதாரையா?\
இவர் தேவனுரைப்படி பாவ வினைப்படி\
ஏவை மனப்படி, ஆவல்மிகப்படி\
வணங்கும் ஜெகஜோதிப் பொருள் தானையா

### 2

முன்னணி பின்னணியிலோசன்னா! ஓசன்னாவென\
ஓர் மறியின் மீதில் வாரதாரையா? இவர் உத்தமனேசனாம்\
சத்திய போசனாம், பக்தரின் வாசனாம்,  நித்திய ஈசனாம்\
உன்னதத்தின் மேன்மைத் தெய்வம் தானையா

### 3

வழியில் மரக்கிளைகள் வரிசையதாய்ப் பரப்ப\
வஸ்திரமீதில் வாருவதாரையா? - இவர்\
வல்லவராங்குரு, சொல் தவறாக்குரு, நல்லவராங்குரு,\
துல்லிப சற்குரு, வரமிகுந்த சற்குருநாதனையா

### 4

பாலர் துதித்திடவும் ஞாலம் மதித்திடவும்\
பாவலருடன் வாரதாரையா?  - இவர்\
பசியற்றிருந்தவர், புசிப்பற்றிருந்தவர்,\
வசையற்றிருந்தவர், அசைவற்றிருந்தவர்,\
பாவ விமோசன ராஜன் தானையா

### 5

சீயோன் குமாரியிடம் நேயமதாகத்தேடிச்\
சிங்காரமாய் வாருவதாரையா? - இவர்\
சீருற்றதிபனாம், பேர்பெற்றிறைவனாம்\
பாருற்றதிபனாம், வேருற்றெழுந்தனாம்,\
சீவ வழி சொல்வரிவர் தானையா!

### 6

எருசலேம் வீதி வழி பெரிய திரளுடனே\
குருத்தோலை வீச வரதாரையா? - இவர்\
அரிவை பவமற, பெருமை நிதந்தர,\
கிருபை துரந்தர, அருமை நிரந்தர\
ஏசுக்கிறிஸ்தென்றவர் தானையா
