---
title: இன்னும் உறக்கத்தில் சென்றாயோ
title-en: Innum Urakkaththil Sendrayo
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

இன்னும் உறக்கத்தில் சென்றாயோ\
அந்த நேரத்தில் என்னை நீ மறந்தாயோ\
நான் உறங்குவதும் இல்லையே\
உனக்காய் தூங்குவதும் இல்லையே-2

அதிகாலை நேரத்தில் பரம அதிகாரம் கொடுக்கவே\
ஆத்தும பாரத்தில் நான் ஆர்வமாய் வருகையில்-2\
இன்னும் விழிக்கவில்லை எழுப்ப மனமுமில்லை\
எந்தன் ஏக்கம் உன்னில் புரியவில்லை-2\
உன்னைக் காத்திடும் தேவனை\
நீ காத்திட வைப்பதேன்-2

தீட்டிய பட்டயம் அது உறையிலே கிடக்குது\
வழி காட்டிய வேதமும் உள்ளறையிலே இருக்குது-2\
உன்னில் ஜெபமுமில்லை உறக்கம் கலையவில்லை\
என்னை நினைத்திடவும் நேரமில்லை-2\
அந்த சிலுவையின் வேதனை\
என்னை மறுபடி நெருக்குதே-2

காகிதப்பூக்களாய் நீ கசங்கியே போவதேன்;\
காலத்தில் பாதியை நீ தூங்கியே கழிப்பதேன்-2\
இன்னும் உறக்கமென்ன எழும்ப தயக்கமென்ன\
இப்படி வாழ்கிறதில் அர்த்தமென்ன-\
நீ படுத்துத் தூங்கவா\
என்னைக் கொடுத்துத் தாங்கினேன்-2

நித்திரை செய்கையில் அந்த சத்துரு வருகிறான்\
உன் சத்துவம் குலையவே பெரும் வேதனை தருகிறான்-2\
இனியும் வார்த்தையில்லை துளியும் நேரமில்லை\
எழும்பு என்மகனே எழுந்துவிடு-2\
உன் ஒருவனைக் கொண்டுதான்\
அந்த பகைவனைத் துரத்துவேன்-2
