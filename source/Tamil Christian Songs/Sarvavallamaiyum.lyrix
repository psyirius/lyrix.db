---
title: சர்வவல் லமையும்
title-en: Sarvavallamaiyum
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

சர்வவல் லமையும் சரிநிகர் பரிவும்\
சங்கம மாகியஎந்தாய்,\
அர்ப்பராய் வாழ்ந்தோம்\
அருணெறி தவறி\
அலைகிற ஆடுபோல் ஆனோம்,\
கர்வமே கொண்டுன் கற்பனை களையே\
கைதவறிக் குற்றம் புரிந்தோம்\
கர்த்தனே எங்கள் அத்தனே அரசே\
கடைகணித் தருளவே வேண்டும்.

### 2

செய்யத்தக செய்யத் தவறினோம் அந்தோ\
செயத்தக பலபல செய்தோம்\
உயத்தகு நெறியே உன்மகன் அன்றி\
ஒருநெறி இல்லையே,எங்கும்\
இயங்கிடும் கிறிஸ்து இயேசுவின் மூலம்\
எங்களைப் பொறுத்தருள் செய்து\
மயக்கறுத் தெம்மன மாசுகள் போக்கி\
மன்னியும் மன்னியும் இரங்கி.

### 3

குற்றமே புரிந்து குறைபடும் எமையே\
குறைகளைக் களைந்துசீர் செய்தே\
இற்றைநாள் எந்தாய் எப்படி யாயினும்\
எங்களுக் கிரங்கிட வேண்டும்\
பற்றிய உனதுபரிசுத்த பெயர்க்கே\
உற்றவா றொழுகிட அருள்வாய்\
வெற்றிசேர் கிறிஸ்து\
இயேசுவின் மூலம்\
வேண்டிவ ணங்கினோம்,ஆமென்.
