---
title: கருணாகர தேவா
title-en: Karunaagara _Deva
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

கருணாகர தேவா, இரங்கி இந்தக்\
கங்குலில் எனைக் கா வா.

இருளேதும் அணுகாமல்\
இரவிலும் பகல்போல\
என்றும் ஒளியதாக இலங்கும்\
மா திரியேக. - கரு

### 1

சென்ற பகலில் காத்துச் சேர்\
விபத்துகள் நீத்துச்\
சேர்த்தையே வழி பார்த்துத்,\
திகில் தீர்த்து;\
நன்றி யதற்குத் துதி நவில்வன்,\
நீ என் கதி\
நாடும் என் அதிபதி;\
நமஸ்காரம் உனக்கதி. - கரு

### 2

நித்திரையில் உட்புகுந்து,\
சத்துருப் பசாசு வந்து\
நெருங்காமல் நீ எழுந்து,\
நிலை புரிந்து,\
சுத்தநெஞ்சோ டமைந்து தூங்க\
நல் துயில் தந்து,\
தூதர் காவல் நிறைந்து,\
துணையாய் என்னோடிருந்து. - கரு

### 3

தாதா, அண்டினேன் உன்னைத்\
தஞ்சம் நீயே, என்னைத்\
தாங்குவதார் பின்னை,\
சார்வன் நின்னை;\
வேதா, நான் உன் தொண்டு\
வினைஞன் என் நிலை கண்டு,\
மீண்டுன் செட்டைகள் விண்டு\
விலகா தணைத்துக்கொண்டு. - கரு

### 4

தீய எண்ணங்கள் பாற,\
திகில் கனவுகள் மாறத்,\
திவ்ய சிந்தை உள் ஊற,\
ஸ்திரம் ஏறக்,\
காயம் உயிரும் கூடக்,\
கருத்துன்னோ டுறவாடக்,\
காலை நல்லறம் நாடக்,\
கரிசித்துன் துதி பாட. - கரு
