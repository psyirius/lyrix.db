---
title: ஜீவ தேவனை தினம் தொழுதிடுவோம்
title-en: Jeeva Devanai Thinam Thozhthiduvom
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஜீவ தேவனை தினம் தொழுதிடுவோம்\
ஆவலுடன் அவர் அடியினைப் பணிவோம்- 2

ஆதியந்தமில்லா ஜோதி சொரூபனை - 2\
மேதினியில் வந்த மேன்மை குமாரனை\
தீதில்லார் உள்ளத்திலிருந்திடும் அரூபனை -2\
கோதில்லா தூயனை கீதங்களால் பாடி - ஜீவ

விண்டலத்தோர் புகழ் வீரப்பிரதாபனை -2\
மண்டலத்தோர் புகழும் மனுக்குலத் தீபனை\
தொண்டர்க்காய் வேண்டிடும் மெய்யனுதாபனை -2\
கொண்டாடிப் போற்றுவோம் மண்டலாதிபனை

கடல்மேல் நடந்தோனை காற்றைக் கடிந்தோனை -2\
உடல்பிணி நீக்கி நல்லுபதேசம் செய்தோனை\
அடல்புரிந் தலகையின் ஆற்றல் அழித்தோனை -2\
திடமனமுடனே நாம் தினம் தினம் தொழுவோம்

இக்குவலயம்தனில் இன்னல் அடைந்தோனை -2\
மக்கள் மகிமையுற மரணத்தை யேற்றோனை\
எக்குலத் தோர்க்கும் நல் ரக்ஷிப்பை ஈந்தோனை -2\
அக்களிப்புடனே நாம் அனுதினம் பணிவோம்

தீர்க்கர் முன் உரைத்திட்ட தெய்வவதாரனை -2\
மூர்க்கர்கள் வதைத்திட்ட முடிவிலா வீரனை\
தூர்க்க நரகின்வழி ஒழித்திட்ட தீரனை -2\
பார்க்கொண்ணா ஜோதியைப் பணிவுடன் வணங்குவோம்
