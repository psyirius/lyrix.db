---
title: உன்நெஞ்சிலே உண்டான
title-en: Unnenjile Undaana
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: 59EfjBZFY0k
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

உன்நெஞ்சிலே உண்டான\
விசாரங்களை நீ\
கர்த்தாவின் உண்மையான\
கரத்துக் கொப்புவி,\
விண்மண்ணை ஆண்டிருக்கும்\
நர தயாபரர்\
உன் காரியங்களுக்கும்\
வழியுண்டாக்குவார்.

### 2

ஜெயமடைந்து வாழ,\
கர்த்தாவைப் பிள்ளைப்போல்\
நீ நம்பி, மனமாரப்\
பணிந்து பற்றிக்கொள்.\
உன் கவலைகளாலே\
உன் பயம் நீங்காது;\
வேண்டாம், ஜெபத்தினாலே\
நீ வேண்டிக்கொண்டிரு.

### 3

ஏழை அடியாருக்குப்\
பிதாவாம் தேவரீர்\
இன்னின்னதெங்களுக்கு\
ஆகுமென்றறிவீர்;\
நீர் எதை நல்லதாகக்\
கண்டீரோ, அதை நீர்\
மிகுந்த பலமாக\
வர விடுகிறீர்.

### 4

பல வழி வகையும்\
உம்மாலே ஏற்படும்\
நீர் செய்வது இசையும்,\
நீர் வாக்குத்தத்தமாக\
மொழிந்தவை எல்லாம்\
உம்மாலே திட்டமாக\
நற்காலத்தில் உண்டாகும்

### 5

பேய்க்கூட்டம் ஏகமாக\
மா வர்மத்துடனே\
எதிர்த்தும் அதற்காகக்\
கர்த்தர் பின் வாங்காரே\
என்னென்ன அவராலே\
நிர்ணைக்கப்பட்டதோ,\
அதற்கு யாதென்றாலே\
மாறாட்டம் வருமே.

### 6

இக்கட்டுகளினாலே\
கலங்கினோனே, நீ\
திடங்கொள், கர்த்தராலே\
இக்கட்டின் ராத்திரி\
சந்தோஷமாக மாறும்,\
சற்றே பொறுத்திரு;\
நீ பூரிப்பாய்க் கொண்டாடும்\
நாள் கிட்டுகின்றது.

### 7

உன் கவலைகளுக்கு\
இன்றே விடைகொடு,\
இனி விசாரத்தக்கு\
இடங்கொடாதிரு\
நீ ஆளுந் தேவனல்ல,\
நீ பூச்சியென்றறி,\
சருவத்திற்கும் வல்ல\
கர்த்தர் அதிபதி.

### 8

பராபரன் ஆளட்டும்,\
திவ்விய கையெல்லாம்\
மா ஞானமாய் நடத்தும்;\
உன் பேரில் உண்டாம்\
மப்பான கவலைக்குத்\
தெய்வீகச் செயலாய்த்\
தெளிவுண்டாம் அன்றைக்கு\
நன்றாய் மகிழுவாய்.

### 9

மெய்தானே, சிலநாளும்\
தேற்றாமல், உனது\
இக்கட்டை ஒருகாலும்\
தாம் நீக்க மனது\
இல்லாதோர்போல் ஒளிப்பார்\
உன் அவதியிலே\
ரட்சிக்கத் தாமதிப்பார்;\
நீயோ திகையாதே.

### 10

நீ பக்தியை விடாமல்\
பொருத்திருக்கையில்\
கர்த்தர் நீ நினையாமல்\
இருக்கும் நேரத்தில்\
உன் துக்கத்தை அகற்ற\
வெளிச்சம் காண்பிப்பார்;\
நீ நன்மைக்காகப்பட்ட\
சலிப்பை நீக்குவார்.

### 11

இவ்வாறாகப் பலத்த\
ஜெயமும் பூரிப்பும்\
ஆசீர்வதிக்கப்பட்ட\
தெய்வீகத் தேற்றலும்\
அடைந்து, இன்பமான\
மன மகிழ்ச்சியாய்\
அன்புள்ள மீட்பரான\
கர்த்தாவைப்பாடுவார்.

### 12

கர்த்தாவே, எங்களுக்கு\
எல்லா இக்கட்டிலும்\
ரட்சிப்பளிப்பதற்கு\
நெருங்கி வந்திரும்,\
ஆ, எங்களை திடத்தும்;\
பரகதிக்குப் போம்\
வழியிலும் நடத்தும்,\
அப்போ பிழைக்கிறோம்.
