---
title: விண் கிரீடம் பெறப் போருக்கு
title-en: Vin Kireedam Perap Porukku
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

விண் கிரீடம் பெறப் போருக்குக்\
கிறிஸ்தேசு செல்கின்றார்;\
அவரின் வெற்றிக் கொடிக்குக்\
கீழாகப் போவோன் யார்?\
தன் துக்கப் பாத்ரம் குடித்துச்\
சோராமல் நிற்போன் யார்?\
தன் சிலுவையை எடுத்து\
அவர் பின் செல்வோன் யார்?

### 2

முதலாம் ரத்த சாட்சியாய்\
மரித்தோன், வானத்தில்\
கர்த்தாவை விசுவாசமாய்க்\
கண்ணோக்கித் துன்பத்தில்\
கொலைஞர்க்காக வேண்டிட,\
சண்டாளரால் மாண்டான்;\
பகைஞர்க்காக ஜெபிக்க\
யார் அவர் பின் செல்வான்?

### 3

தெய்வாவி வந்து தங்கின\
ஈராறு சீஷர்கள்,\
மகத்வமாய் விளங்கின\
நம்பிக்கை யுள்ளோர்கள்,\
தீ, துன்பம், வாளைச் சகித்தே\
சிங்கத்தால் பீறுண்டார்;\
மரிக்கவும் அஞ்சாமலே\
அவர்போல் செல்வோர் யார்?

### 4

சிறந்த சேனா வீரராய்க்\
கெம்பீரக் கூட்டத்தார்\
சிங்காசனத்தைச் சூழ்ந்தோராய்க்\
கொண்டாடி நிற்கிறார்;\
எப்பாடும் நீங்கி மோட்சத்தைச்\
சேர்ந்தோர்போல் நாங்களும்\
உம்மிடம் சேர அருளை,\
கர்த்தா, கடாட்சியும்.
