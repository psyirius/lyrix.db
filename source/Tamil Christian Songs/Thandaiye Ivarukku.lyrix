---
title: தந்தையே இவர்க்கு
title-en: Thandaiye Ivarukku
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

தந்தையே இவர்க்கு மன்னி, தாம் செய்வ தின்னதென்று\
சிந்தையிலுணர்ந்திடாதே செய்கிறார்; எனக்கிவ்வாதை!\
எந்தையே எளியேன் பாவம் இரங்கியே பொறுதியென்றே\
உந்தையின் வலமே நின்றே உரைத்திடாய் உரிமைநாதா.

### 2

அன்று மெய் மனஸ்தாபத்தோ டடியனை நினையுமென்றே\
மன்றாடு சோரன்தேற மலர்த் திருவாய் திறந்தே,\
இன்றைக் கென்னோடே கூட ஏகமாய்ப் பரதீசின்கண்\
சென்று நீ வாழ்வாயென்றீர், தீயனுக்கிரங்காய் நாதா!

### 3

அன்பின் சீடனையே நோக்கி, அதோ உனின் தாய் என்றோதிப்,\
பின்புநின் தாயை நோக்கி பிள்ளையதோ வென்றோதிக்\
குன்றிடா தன்பின் கட்டைக்குவலயத் தமைத்தீரையா!\
இன்றென தேங்கல் தீர்ப்பாய், இறைவனே, உரிமைநாதா!

### 4

என்தேவா, என்தேவா, நீர் ஏனெனைக் கையிகந்தீர்\
என்றுமா தொனியாக் கூறி இடர்கொடு துயரமானீர்;\
என்றுமுன் சமுகம் நீங்கி எரிநரகாளா மென்னைப்\
பொன்றிடா துயிர்தந் தேற்பாய், பொன்னடிக் கபயம் நாதா!

### 5

உதிர மூற்றுண்டேபோக, உஷ்ணமே சடலத்தேற,\
நதிகடல் முதிரஞ்செய்தோய் நாவறண்டகமே சோர்ந்து,\
முதுமறைப்படியே தாக முற்றனானெ;றாய் அப்பா!\
ததியிலென் தாகந்தீர்ப்பாய், தற்பரா, உரிமை நாதா!

### 6

திருமறை யடையாளங்கள் தீர்க்கர் முன்னுரைகள் தேவ\
நிருணயமெல்லாந்தீர்ந்து நிறைவுனி லடைதல் கண்டு,\
முருகொளிர் வாய்திறந்தே முடிந்ததென் றுரைத்தீரையா!\
இருமையென் பங்கேதாராய், என்னையாள், உரிமை நாதா!

### 7

அப்பனே, உமதுகையென் ஆவி ஒப்படைத்தேனென்று\
செப்பியுன் சிரமே சாய்த்து ஜீவனை விடுத்தீரையா!\
ஒப்பிலா உரை சொல்வாயா! உலகமே புரக்குந் தூயா!\
அற்பனென் ஆத்மநேயா, அருள்தாராய், உரிமை நாதா!
