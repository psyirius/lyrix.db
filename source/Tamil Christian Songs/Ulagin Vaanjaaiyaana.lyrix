---
title: உலகின் வாஞ்சையான
title-en: Ulagin Vaanjaaiyaana
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

உலகின் வாஞ்சையான\
என் ஸ்வாமி இயேசுவே\
நான் உம்மை ஏற்றதான\
வணக்கத்துடனே\
சந்திக்கச் செய்வதேன்ன.\
நான் தேவரீருக்கு\
செலுத்த உமக்கென்ன\
பிரியமானது.

### 2

நீர் சேர்கையில் களிக்கும்\
சீயோன் கிளைகளை\
வழியிலே தெளிக்கும்;\
நான் உமதுண்மையை\
சங்கீதத்தால் துதிப்பேன்,\
மகிழ்ச்சியுடனே\
நான் உம்மை தோத்தரிப்பேன்\
பெரிய கர்த்தரே.

### 3

நான் யாதொரு கதியும்\
இல்லாதே போனோனாய்\
நிர்ப்பந்தமுங் கெடியும்\
நிறைந்தவனுமாய்\
இருந்தபோதன்பாக\
நீர் என்னை நோக்கினீர்\
நீரே என் மீட்புக்காக\
வெளிப்படுகிறீர்.

### 4

கட்டுண்ட நான் கிடந்தேன்,\
நீர் கட்டவீழ்க்கிறீர்;\
இகழ்ச்சியைச் சுமந்தேன்,\
நீர் அதை நீக்கினீர்;\
நீர் என்னை மேய்மையாக்கி,\
என் ஆத்துமத்திலே\
ஐஸ்வரியவானாக்கி\
ரட்சிக்க வந்தீரே.

### 5

மகா நிர்ப்பந்தத்தாலே\
அழிவதாகிய\
உலகைத்தயவாலே,\
நீர் பார்த்திருக்கிற\
சிநேகந் தேவரீரை\
அடியாரண்டைக்கு\
வந்தெங்கள் கெட்ட சீரைத்\
திருத்த ஏவிற்று.

### 6

வியாகுலம் அடைந்த\
ஜனத்தின் கூட்டமே,\
இக்கட்டினால் நிறைந்த\
ஆதாமின் வம்சமே,\
இதோ, சகாயர் வந்தார்\
கர்த்தர்கெட்டோருக்கு;\
அத்தால் மகிழ்ந்திரு.

### 7

இங்கிந்த்த் தெய்வப் பிள்ளை\
இறங்க அவரை\
இழுக்கத் தேவையில்லை;\
தாம் தாமே உங்களை\
அன்பாய்ச் சந்திப்பதற்கு\
இறங்கி வந்தாரே:\
ரட்சிப்பவரவர்க்குச்\
சமீபமாகவே.

### 8

சுமந்த குற்றத்தாலே\
கலங்கினோருக்கும்\
இம்மானுவேலினாலே\
கிலேசம் ஆறிடும்;\
பாவக் கடன் செலுத்த,\
நாதரைத் தம்மிலே\
ஆரேக்கியப்படுத்த\
வருவார் அவரே.

### 9

நெஞ்சே, துன்மார்க்கருக்கும்\
பகைஞர் உனக்கு\
உண்டாக்குந் துன்பத்துக்கும்\
பயப்படாதிரு;\
உன் மீட்பர் ராஜாவாக\
வருகிறாரல்லோ,\
அவருக்கு முன்பாக\
பேய்க் கூட்டம் நிற்குமோ?

### 10

பொல்லதாவர்களுக்கு\
மா ஆக்கினைகளும்\
நல்லோரின் கூட்டத்துக்கு\
அனந்த பூரிப்பும்\
முடிவிலே உண்டாக\
அந்நாள் வருவீரே.\
அடியார் மீட்புக்காக\
நீர் வாரும், இயேசுவே.
