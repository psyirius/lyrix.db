---
title: ஜீவனைப் பெற ஜீவாதிபதியாம்
title-en: Jeevanaip Pera Jeevaadhipadhiyam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

ஜீவனைப் பெற ஜீவாதிபதியாம் இயேசு அழைக்கிறார் எழுந்துவா பாவி- 2

### 1

பாவத்தின் சம்பளம் மரணம் நீ அறிவாய் -2\
பாவத்தைச் செய்தால் நீ பாழ்நரகடைவாய்\
பாவ வழியில் நீ செல்லாதே வா என்று -2\
அன்பாய் அழைக்கிறார் திரும்பி வா நீ இன்று

### 2

பாவி உனக்காக பரலோகம் விட்டவர் -2\
பாரினில் வந்துனக்கா யவதரித்தவர்\
பாவ மாம்சத்தின் சாயலணிந்தவர் -2\
பார்த்துன்னை அழைக்கிறார் வந்திடுவாய் இன்று

### 3

பாவி உனக்காக பாடுகள் பட்டவர் -2\
பாரில் உனக்காக இரத்தம் சிந்தினவர்\
பாவத்தில் மரித்த உனக்காய் ஜீவன் கொடுத்தவர் - 2\
வருந்தியழைக்கிறார் வந்திடுவாய் இன்று

### 4

பாரக்குருசினில் வேதனையுற்றவர் -2\
பாவ மன்னிப்புக்காய் வேண்டுதல் செய்தவர்\
பாவிகட்காய் மீட்பை ஆயத்தமாக்கினவர் -2\
உள்ளம் உருகியே அழைக்கிறார் வா இன்று

### 5

நியாயாதிபதியாக இயேசு வந்திடுவார் - 2\
நியாயம் விசாரிப்பார் பாவிகளை அன்று\
நியாயம் தீர்த்து நித்திய அழிவாகும் தண்டனையை -2\
நீதியாய்ச் செலுத்துவார் பாவிகளுக் கன்று

### 6

விசுவாசித்தால் நீயும் இரட்சிப்பைப் பெறுவாய் -2\
விசுவாசித்து உன்னை ஒப்புக் கொடுப்பாய்\
விசுவாசித்தால் அவர் மகிமையைக் காண்பாய் -2 என்றென்றும் அவருடன் சுகித்திருந்திடுவாய்
