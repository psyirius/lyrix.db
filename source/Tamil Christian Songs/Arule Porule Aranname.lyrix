---
title: அருளே பொருளே ஆரணமே
title-en: Arule Porule Aranname
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: -Ae8KKeTFno
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

அருளே! பொருளே! ஆரணமே!\
அல்லும் பகலுந்துணை நீயே;\
இருள் சேர்ந்திடுமிவ் வேளையிலே\
இன்னலொன்றுந் தொடராமல்,\
மருண்டு மனது பிறழாமல்,\
வஞ்சத்தொழிலிற் செல்லாமல்,\
கருணாகரனே! எனைக்காக்கக்\
கழறுந் துதியுனக் கொருகோடி,

### 2

சென்ற நாட்களனைத்தினிலும் சிறியேன்\
தனக்கு செய்துவந்த\
நன்றாம் நன்மைகளனைத்திற்கும்\
நவிலற்கரிய தயைகளுக்கும்,\
என்றுமழியா வரங்களுக்கும்\
ஏழையடியேன் மிகத் தாழ்ந்து\
கன்று நினைந்து கதறுதல்போல்\
கழறுந்துதியுனக் கொருகோடி,

### 3

பற்றொன்றில்லாப் பரம்பொருளே!\
பரமானந்த சற்குருவே!\
வற்றாஞான சமுத்திரமே!\
வடுவொன்றில்லா வான் பொருளே!\
பெற்றோர், உற்றோருலகனைத்தும்\
பிரியமுடனே சுகித்திருக்கக்\
கற்றில்லாத மிகச் சிறியேன்\
கழறுந்துதியுனக் கொருகோடி,

### 4

பத்தியதனாலுனைப் பாடிப்\
பணிந்தேயென்றும் வாழ்ந்திருக்க,\
நத்தும் இரவு முழுதனைத்தும் நாதா,\
என்னைக்காத்தருளி,\
முத்தியென்னும் மோட்சநிலை\
முடிவிலடியேன் தன்னைச்சேர்க்கக்\
கத்தியலறிப் பரவசமாய்க்\
கழறுந்துதியுனக் கொருகோடி
