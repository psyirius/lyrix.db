---
title: மாட்சிமையானதோர்
title-en: Maatchimaiyaana Thor
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

மாட்சிமையானதோர் காட்சியைப் பார்க்கலாம்\
வா ஆ கல் வாரிச் சிலுவையில் வானவன் தொங்கின்ற\
மாட்சிமையானதோர் காட்சியைப் பார்க்கலாம் வா

சூட்சமுறுங் தேவ சாட்சியாங் கற்பனை\
துய்யத்தை நரர் மீறி - மகா\
துர்க்குணப் பேயின் தந்திரத்தினால்\
தூய்மை விட்டனர், வாய்மை கெட்டனர்\
சுத்த கிறிஸ்தரசன் - தேவனுட\
சித்தன், அமை சிரசன், மாந்தர்களின்\
துன்பத்தைப் போக்கவும், இன்பத்தைச் சேர்க்கவும்\
தோஷஞ் செய்பாதகன் வேஷமாய்த் தொங்கின்ற

### 1

எருசலை நகர் மருவுங் கல்வாரி\
என்னப்பட்ட ஒரு மேடு - அதில்\
ஏசுக்கிறிஸ் தெனும் நேசமகத்துவன்\
எங்களுக்காய்ப் படும் பாடு - மரக்\
குருசில் ஏறியே சிரசில் முண்முடி\
கொண்டதும் நொந்ததும் நீடு - அப்போ\
கொற்றவன் தன்முகம் சற்றேனுங் காட்டாத\
குறையதும் ஒரு பீடு\
குருதி வடியவே, சுருதி முடியவே\
பருதி மறையவே, திரையுங் கிழியவே\
கொலைஞர் அவமதிக்க - துஷ்டனாம்\
அலகை மனங்கொதிக்க, கசப்புடன்\
கோனே, என்னை நீர் ஏனோ கைவிட்டீர்\
கொடுக்கிறேன் ஜீவனை, எடுத்திடு மென்றழும்

### 2

பூலோகத்தாரே இம்மேலான காட்சியின்\
புண்ணியத்தை வந்து பாரும் - தேவ\
புத்திரன் பக்கத்தில் குத்துண்டு பாய்கின்ற\
புனித ரத்தமும் நீரும்  - நமை\
மேலோகஞ் சேர்க்கின்ற சாலக்கிருபையின்\
விஸ்தார ஊற்றென்று சேரும் அதில்\
விழுந்து ஆத்துமம் முழுகிப் பாவந் தீ\
வினை அகன்றிட வாரும்\
சீலமற்ற மாந்தர் கோல முற்ற வேந்தர்\
ஜீவனாதிபதி சாவினாலே நம்மைத்\
தெய்வ லோகஞ்  சேர்க்க - நித்தியமாய்\
உய்யும் சுத்தோராக்கத் தேவசுதன்\
செல்வக் கிறிஸ்தந்தக் கல்வாரி மேட்டினில்\
ஜீவன் துடிக்கத்தம் ஆவி விடுகின்ற
