---
title: நான் காலம் பண்ணும் நேரத்தில்
title-en: Naan Kaalam Pannum Neraththil
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

நான் காலம் பண்ணும் நேரத்தில்\
அடியேனை நீர் காரும்.\
என் இயேசுவே, நான்போகையில்\
நீரே துணையாய் வாரும்\
என் ஆவியை என் முடிவில்\
நீர் உம்முடைய கைகளில்\
அன்பாக ஏந்திக்கொள்ளும்.

### 2

என் பாவங்களின் பாரத்தால்\
என் மணமென்னைக் குத்தி\
வியாகுலப்படுத்தினால்,\
நீரே கடன் செலுத்தி\
அடைந்த மரணத்தையே\
நினைத்துக் கொள்வேன், இயேசுவே\
அத்தால் மன்னிப்புண்டாம்.

### 3

நான் உமது அவயவம்\
என்றென்மனம் களிக்கும்,\
அவஸ்தைக்குள்ளும் உம்மிடம்\
என் ஆத்துமம் தரிக்கும்,\
நான் செத்தும் சாகேன்; ஏனென்றால்\
நீர் எனக்காக மாண்டதால்\
அனந்த வாழ்வடைவேன்.

### 4

உயிர்த்தெழுந்தீர், ஆகையால்\
குழியில் நான் தரியேன்\
பரத்துக்கேறினீர் அத்தால்,\
சந்தோஷமாய் அடியேன்\
என் கண்ணை மூடலாம் அல்லோ,\
நீர் எங்கே ஏறிப்போனீரோ\
அங்கென்னையும் நீர்சேர்ப்பீர்.

### 5

என் ஆத்துமத்தை இயேசுவின்\
கரத்தில் ஒப்புவிப்பேன்,\
நான் நித்திரை அடைந்தபின்\
திரும்பவும் விழிப்பேன்,\
என் மீட்பரானவர் அன்றே\
வந்தென்னை மகிமையிலே\
அழைத்துக்கொண்டுபோவார்.
