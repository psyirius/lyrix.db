---
title: குணப்படு பாவி தேவ கோபம்
title-en: Gunappadu Paavi Deva Kobam
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: K-8gj8GmVn4
tags:
  - tcs
  - uncategorized
year: 2024
copyright: Unknown
version: 2024
revision: 1

---

குணப்படு பாவி தேவ\
கோபம் வரும் மேவி - இப்போ\
கணப்பொழுதினில் காயம் மறைந்துபோம்\
காலமிருக்கையில் சீலமதாக நீ

### 1

கர்த்தனை நீ மறந்தாய்\
அவர் கற்பனையைத் துறந்தாய்\
பக்தியின்மை தெரிந்தாய்\
பொல்லாப் பாவ வழி திரிந்தாய்\
புத்திகெட்ட ஆட்டுக் குட்டியே ஓடிவா\
உத்தம மேய்ப்பனார் கத்தி யழைக்கிறார்

### 2

துக்கமடையாயோ?\
பாவி துயரமாகாயோ?\
மிக்கப் புலம்பாயோ?\
மனம் மெலிந்துருகாயோ?\
இக்கணம் பாவக் கசப்பை யுணராயோ?\
தக்க அருமறைப் பக்கந் தொடராயோ?

### 3

தாவீ தரசனைப்போல் - தன்னைத்\
தாழ்த்தும் மனாசேயைப் போல்\
பாவி மனுஷியைப்போல்\
மனம் பதைத்த பேதுருபோல்\
தேவனுக்கேற்காத தீமைசெய்தேனென்று\
கூவிப் புலம்பு நல் ஆவியின் சொற்படி

### 4

உன்னை நீ நம்பாதே\
இவ்வுலகையும் நம்பாதே\
பொன்னை நீ நம்பாதே\
எப்பொருளையும் நம்பாதே\
தன்னைப் பலியிட்டுத் தரணி மீட்டவர்\
நின்னையும் ரட்சிப்பார் அன்னவரைப்பற்று

### 5

வேதத்தில் உந்தனைப் பார்\
அந்த வேத விதிப்படி நேர்\
நீதியைச் செய்தவனார்?\
தூய நின்மலன் வாக்கதோ கூர்\
தீதுறும் பாவியின் தீமையறிந்து கொள்\
நாதன் கிறிஸ்து இப்போதே உரைக்கிறார்
