---
title: ஓர் ஆட்டுக்குட்டி மீட்குதல்
title-en: Or Aattukutti Meetkuthal
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஓர் ஆட்டுக்குட்டி மீட்குதல்\
உண்டாக்க இங்கே வந்து,\
பூலோகத்தாரின் பாவங்கள்\
அனைத்தையுஞ் சுமந்து,\
இளைப்பையும் தவிப்பையும்\
அடைந்து, எந்த நோவுக்கும்\
உபாதிக்கும் அடிக்கும்\
கீழாகி, தூஷணத்தையும்\
தீட்பான சாவைக்கூடவும்\
சாதாய் அனுபவிக்கும்.

### 2

இவ்வாட்டுக்குட்டி எனக்காய்\
அன்போடு வந்த மீட்பர்.\
இவர் பிதாவின் சுதனாய்\
குறித்த சாபந் தீர்ப்பர்,\
என்பிள்ளையே, நான் தண்டிக்க\
ஏற்றவரான சகல\
நரரை மீட்பாயாக;\
கோபாக்கினை பெரியது,\
நீயோ எல்லாஞ் சகித்திரு,”\
என்றார் இரக்கமாக.

### 3

“ஆம், என் பிதாவே, படுவேன்\
நான் நல்ல மனதாக\
எவ்வாதைக்குங் கீழாகிறேன்\
என்றாரே பதிலாக.\
மாநேசத்தின் அதிசயம்,\
இத்தன்மையாக உலகம்\
நேசிக்கப்பட்டிருக்கும்.\
சிநேகம் தேவ மைந்தனை\
பொல்லாதவர்க் சாபத்தைச்\
சுமப்பதற்கிழுக்கும்.

### 4

மரத்தில் ஆணிகளினால்\
கடாவப்பட்டுத் தொங்கி,\
உள்ளே வியாகுலங்களால்\
நிறையப்பெற்றுப் பொங்கி,\
புறம்பே ரத்த ஊற்றானார்.\
எத்தால் இக்கேட்டுக்குட் பட்டார்.\
சிநேகத்தாலே தானே\
ஆ, உமதன்புக்கேற்றதாம்\
துதியை யார் செலுத்தலாம்,\
மகா இரக்கவானே.

### 5

இவ்வன்பை உயிருள்ள நாள்\
எல்லாம் மறக்க மாட்டேன்;\
இத்தால் ஒழிய வேறொன்றால்\
இனி என் நெஞ்சை ஆற்றேன்.\
நீர் என் வெளிச்சம், என் பலம்\
நான் மாளும்போதும் என் திடம்\
என் கன்மலையும் பங்கும்.\
ஆ, என் மனமகிழ்ச்சியே\
நான் உமக்குப் பிழைக்கவே\
ஒத்தாசை செய்திரங்கும்.

### 6

நான் உம்மை ராவும், பகலும்,\
அன்புள்ள ஸ்வாமி, பாடி,\
பலியாய் உமக்கென்னையும்\
தினம் படைக்க நாடி,\
கருத்தாய் உம்மை நித்தமும்\
எல்லா நடக்கையாலேயும்\
நான் துதிக்கவே பார்ப்பேன்.\
எப்போதைக்கும் இப்பாவியை\
நீர் மீட்ட உபகாரத்தை\
என் ஞாபகத்தில் காப்பேன்.

### 7

என் நெஞ்சே, இப்போ நீ விரி\
எந்தச் செல்வங்களுக்கும்\
மேலாம் செல்வங்களுக்கும்\
இதொப்பிலாதிருக்கும்,\
மண்ணாஸ்தியாம்பொன் பிடி வெள்ளியும்\
பூலோக உச்சிதங்களும்\
எல்லாம் வீணாய் ஒழியும்\
என் மீட்பரான இயேசுவே,\
நீர் சிந்தின இரத்தமே\
என் செல்வமும் கதியும்

### 8

அதெனக் கெந்த வேளைக்கும்\
ஏற்ற சகாயங் காட்டும்\
படையிலே வெற்றிதரும்,\
சலிப்பில் துக்கமாற்றும்\
அத்தாலே மெய்மகிழ்ச்சியும்\
குறை காணாதத்ருப்தியும்\
என் ஆவிக்குக் கிடைக்கும்\
அத்தால் என் தாகந் தீர்ந்தது\
அதெக் கடனை நீக்கிற்று.\
என் குற்றத்தைக் குலைக்கும்.

### 9

வியாகுலத்தின் பாரத்தில்\
அதென்னை ஆதரிக்கும்,\
உபத்ரவத்தின் வெய்யிலில்\
குளிர்ச்சியை அளிக்கும்.\
பகைஞர் தங்கள் மூர்க்கத்தால்\
விரோதமாகப் பேசினால்\
அதாறுதல் புரியும்;\
சாவென்னைக்கொல்ல அணுகில்\
அத்தாலே என் அவதியில்\
பயமெல்லாந் தெளியும்.

### 10

அப்போது இந்த ரத்தமே\
அடியேன் பரலோகக்\
கதியாம் பரதீசிலே\
மகிழ்ச்சியோடே போக\
ப்ரவேசம் உண்டு பண்ணுமே\
அத்தால் ஓர் மாசுமின்றியே\
பிதாவின் முன்னே நிற்பேன்.\
அத்தால் பொற்கிரீடம் பெற்றோனாய்\
த்ரியேகரை மகிழ்ச்சியாய்\
எப்போதும் தோத்திரிப்பேன்.
