---
title: ஓர் நல்ல மேய்ப்பர் மந்தையில்
title-en: Oru Nalla Mayppar Manthaiyil
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ஓர் நல்ல மேய்ப்பர் மந்தையில்\
நூறாடுகள் உண்டாம்\
ஓர் சாயங்காலம் ஆடொன்று\
காணாமற் போயிற்றாம்.\
ஏகாந்தமான காட்டிலே\
நல் மேய்ப்பர் தன் ஆட்டைத் தேடினார். (2)

### 2

கேட்டார் அவர் தம் தோழர்கள்\
ஐயா! உமக்குண்டே\
காணாமற் போகா ஆடுகள்\
தொண்ணூறும் ஒன்பதும்\
இக்காரிருளில் போவதேன்?\
ஓர் ஆட்டைத் தேடி அலைவதேன்? (2)

### 3

நல் மேய்ப்பரோ அக்காட்டினில்\
அலைந்து சென்றுமே\
ஓர் பாழ்க்கிடங்கில் ஏங்கின\
அவ்வேழை ஆட்டையே\
மார்போடு அணைத்துக் காத்தார்.\
தம் வீட்டினிலே கொண்டு சேர்த்தார்.(2)

### 4

நல் நேசரே உம் பாதங்கள்\
பீறுண்டு போனதேன்?\
உம் தூய அங்கி சேற்றினில்\
அமிழ்ந்து போனதேன்?\
இவ்வேழை ஆட்டை மீட்க நீர்\
இக்கோலம் ஆனீரோ யேசுவே? (2)

### 5

"காணாமற் போன ஆட்டை நான்\
கண்டேன் சந்தோஷியும்"\
என்றே தூதர்கள் வானிலே\
ஆர்ப்பரி;த்தார்களே.\
"காணாமற்போன ஆட்டை நான்\
கண்டேன் கன்மலை மீதினிலே". (2)
