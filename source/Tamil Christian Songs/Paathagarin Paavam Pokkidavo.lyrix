---
title: பாதகரின் பாவம் போக்கிடவோ
title-en: Paathagarin Paavam Pokkidavo
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

பாதகரின் பாவம் போக்கிடவோ\
பாதகக் குருசைச் சுமந்தனரே\
பாதகர் நம்மை பாவனராக்க\
பாரக்குருசில் தொங்குகிறார்

வருவாய் இந்நேரம் சிலுவையின்இடை\
தருவாய் என்னிதயம் அவரிடமே\
தருவார் உனக்குச் சமாதானம்

### 2

உன் மீறுதலுக்காய் நொறுக்கப்பட்ட\
உன் பாவங்களுக்காய் காயப்பட்டார்\
சமாதான சிட்சை தன் மீதில்கொண்டே\
சமாதானகாரணர் தொங்குகிறார் - வருவாய்

### 3

முள்ளின் முடியும் சூடினோராய்\
கள்ளர் நடுவில் துடித்தவராய்\
மடிந்திடும் உனக்கு மகுடம் சூட\
விடுவிப்பாரின்றி தொங்குகிறார் - வருவாய்

### 4

சிந்திய உதிரம் உந்தனுக்கு\
சிந்தை செய்யாயோ இட்சணமே\
சுந்தர மைந்தன் விரும்புவாரின்றி\
அந்தரமீதில் தொங்குகிறார் - வருவாய்

### 5

நித்தியமாய் உன்னைக் கொண்டிடவே\
நித்திய ஜீவனும் தந்திடவே\
தற்பரன் உனக்கு விடுத்திடும் அழைப்பை\
தள்ளிடாதே இன்றே பெற்றிடுவாய். - வருவாய்
