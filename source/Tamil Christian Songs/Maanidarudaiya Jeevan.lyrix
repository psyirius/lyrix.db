---
title: மானிடருடைய ஜீவன்
title-en: Maanidarudaiya Jeevan
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

மானிடருடைய ஜீவன்\
பூமியில் உரத்த\
காற்றினால் அடிக்கப்பட்ட\
ஓர் புகைக்கும் மேகத்துக்கும்.\
அல்லவோ ஒப்பாயிருக்கும்.

### 2

மானிடருடைய நாட்கள்\
சீக்கிரம் கழியும்,\
ஆறுகளைப் போல் வடியும்\
வேகத்தோடுந் துருசோடும்\
ஓடும் ஓட்டம் போலே ஓடும்.

### 3

மானிடர் மகிழ்ச்சிக்குள்ள\
மாறுதல்கள் மிச்சம்;\
ராப்பகல், இருள் வெளிச்சம்\
மாறும் போல் சந்தோஷத்துக்கும்\
வெகு மாறுதல் இருக்கும்

### 4

மானிடருடைய ரூபம்\
பூவைப் போல் விளங்கும்,\
பூவைப் போலவும் வதங்கும்;\
இதைப்போல் அதுவும் வாடும்\
இவ்விரண்டின்வர்ணம் மாறும்.

### 5

மானிடர் பலத்தை பார்த்தால்\
பெரிதாகக் காணும்.\
வெகு பலசாலிதானும்\
கொஞ்ச நாள் ஜெயஞ் சிறப்பான்,\
கொஞ்ச நோய் வந்தால் கிடப்பான்

### 6

மானிடரின் வாழ்வு என்ன\
நிச்சயங் கொடுக்கும்;\
உருளையைப்போல் இருக்கும்,\
கீழிருந்தது மேலாகும்,\
மேலிருந்தது கீழாகும்.

### 7

மானிடரின் லோக மேன்மைச்\
சீக்கிரம் அடங்கும்.\
இங்கே யாவரும் வணங்கும்\
ராசர்க்கும் இறப்போருக்கும்\
ஏக முடிவு இருக்கும்.

### 8

மானிடருடைய கல்வி\
எத்தனை யானாலும்,\
எத்தனை அவன் கற்றாலும்,\
பேதைக்குச் சரியாய்சி‌ச்‌ சாவான்\
இவனைப்போல் மண்ணுமாவான்.

### 9

மானிடர் லௌகீக ஞானம்\
நுண்மையே யானாலும்,\
மா புகழ்ச்சியைப்பேற்றாலும்,\
ஞானி மரணமடையும்\
நேரத்தில் எல்லாம் கலையும்.

### 10

மானிடருடைய ஆஸ்தி\
வெள்ளச் சேதத்துக்கும்\
பல விக்கினங்களுக்கும்\
அல்லவோ நேராயிருந்து,\
அசுப்பில் போவதுண்டு

### 11

மானிடர் துரைத்தனங்கள்\
வெகுவாக மாறும்,\
அரசாண்டவரில் யாரும்\
ஆசனங்கள் மேல் இரார்கள்,\
ஒரு நாள் இறங்குவார்கள்.

### 12

மானிடரது சிறப்புக்\
கொஞ்ச நாள் மினுங்கும்,\
அதைப் பூச்சிகள் கெடுக்கும்.\
சம்ப்ரமங்களை இச்சிக்கும்\
பெருமையைச் சாவழிக்கும்.

### 13

மானிடருக்குள்ள யாவும்\
ஓட்டமாகப் பாயும்,\
யாவும் அழிவுக்குச் சாயும்;\
தெய்வ பக்தியே கெலிக்கும்\
நல்லோர் வாழ்வென்றைக்கும் நிற்கும்.
