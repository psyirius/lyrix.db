---
title: கர்த்தாவே ஞானந்தாரோர் நீர்
title-en: Karththaave Gnaanandhaaror Neer
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

கர்த்தாவே, ஞானந்தாறோர் நீர்,\
என் பைத்தியத்தை அறிவீர்;\
நீரே துணை செய்யாவிட்டால்,\
நான் என்றைக்கும் வீண் வேலையாள்.

### 2

என் ஜென்மத்தால் என் புத்தியே\
இருளால் சூழப்பட்டதே,\
என் நெஞ்சுக்குத் துர்க்குணமும்\
உண்டே, கலக்க நினைவும்.

### 3

தெய்வீக காரியத்திலே\
என் சுய புத்தி போதாதே;\
அடியேனுக்கு நல்வழி\
என்னால் தெரிவதெப்படி?

### 4

எல்லா லெளகீக ஞானமும்\
விவேகமும் உண்டாகியும்,\
நான் உமதொளிவின்றியே\
இருந்தால், நான் நின்மூடனே.

### 5

யாதொருவன் மா கல்வியைக்\
கற்றாலும், தெய்வ பயத்தை\
அடையானேயாகில், அவன்\
கல்லாரிலும் நிர்ப்பாக்கியன்.

### 6

தன்னிச்சையான அறிவே\
நரரை மோசம் போக்குமே;\
அகந்தையுள்ள புத்திமான்\
எத்திக்கிலும் இடறுவான்.

### 7

அநேகர் தங்கள் புத்தியைச்\
சார்ந்ததினாலே தங்களைப்\
பிசாசுடைய கையிலே\
ஒப்புக் கொடுக்கிறதுண்டே.

### 8

ஆ, என் பிதாவே, என்னிலே\
இருக்கும் பைத்தியத்தையே\
அகற்றி, புது நெஞ்சையும்\
குணத்தையும் தந்தருளும்.

### 9

நீர் உமதாசனத்தண்டை\
இருக்கும் தெய்வ ஞானத்தை\
என் ஆத்துமத்துக்கருளும்,\
இவ்வேண்டுதலைக் கேட்டிரும்.

### 10

அதனுடைய ஒளிவு\
இருண்ட புத்திக்கானது;\
அத்தாலே நல்ல புத்தியும்\
சீரான மார்க்கமும் வரும்.

### 11

அதும்மிலே பிறந்தது,\
அதனுடைய மேன்மைக்கு\
ஒப்பில்லை; புண்ணியம் எல்லாம்\
அதன் வரங்களால் உண்டாம்.

### 12

அது துக்கித்தவர்களை\
நன்றாகத் தேற்றி, மனத்தை\
அதன் விசாரங்களுக்கு\
நன்றாய் விலக்குகின்றது.

### 13

பிழைக்கவும், சுகிக்கவும்\
அது வழியைக் காண்பிக்கும்;\
அதன் சொற்கேட்ட மனிதன்\
செத்தும், பிழைத்திருப்பவன்.

### 14

ஆ, எனக்கும் நீர் தயாவைச்\
செய்தும்முடைய ஞானத்தை\
என் ஏழை ஆத்துமத்திலே\
இறங்கப்பண்ணும், கர்த்தரே.

### 15

அத்தாலே என்னை முழுதும்\
புதியோனாக்கியருளும்,\
அத்தால் என் வேலை லக்குக்கு\
நேராய் வரக்கடவது.

### 16

நான் உம்முடைய சித்தத்தை\
எப்போதும் நோக்கிக் கொண்டதை\
அறிய, நல்லுணர்வையே\
அத்தால் அளியும், கர்த்தரே.

### 17

அத்தாலே திறமையையும்\
நான் சத்தியத்தை என்றைக்கும்\
கோணாதபடி காக்கிற\
குணத்தையும் நீர் அருள.

### 18

நான் உம்முடைய வார்த்தையைச்\
சினேகித்துச் சன்மார்க்கரைச்\
சேர்ந்தும்முடன் எந்நேரமும்\
ஜெபத்தால் சஞ்சரிக்கவும்.

### 19

நல்ல புத்தியுள்ளோனாய்\
இருந்தெப்போதுந்தயவாய்\
அடுத்தவனைப் பார்க்க, நீர்\
வரம் அளிக்கக் கடவீர்.

### 20

விசேஷமாய் உம்முடைய\
சிநேகத்தில்  நான் வளர;\
இதே மெஞ்ஞானம்; தேவரீர்\
நின் மூடனைச் சினேகியிர்.
