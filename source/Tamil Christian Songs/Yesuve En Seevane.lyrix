---
title: இயேசுவே என் சீவனே
title-en: Yesuve En Seevane
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

இயேசுவே, என் ஜீவனே,\
என் கதியுமான\
நிந்திய வெளிச்சமே,\
நீசப் பாவியான\
நான் நீர் பட்ட வாதையை\
நோக்கிக்கொண்டு சொல்லும்\
ஏழைத் தோத்திரங்களை\
அன்பாய் ஏற்றுக்கொள்ளும்.

### 2

கர்த்தரே நீர் மெத்தவும்\
பாடும் நோவுமான\
வேதனை அனைத்தையும்\
வேகு நிந்தையான\
சாவையும் அடைந்தது\
என்ன, எதுதானே\
அதற்கும்மை ஏவிற்று\
பரிசுத்தவானே.

### 3

சுய மனச்சாட்சியில்\
குற்றவாளியாகத்\
தீர்க்கப்பட்டோன் உள்ளத்தில்\
ஆறுதலுண்டாக,\
நீரே தெய்வ அன்பினால்\
மீட்பராக வந்தீர்\
எனக்காய் இரக்கத்தால்\
ஜீவனையுந் தந்தீர்.

### 4

இது யாவர் புத்திக்கும்\
ஆச்சரியமான\
தயவும் இரக்கமும்,\
நாங்கள் செய்ததான\
பாவங்கள் கணக்குக்கு\
மிகவும் விஸ்தாரம்;\
அதுதானே உமது\
மேல் சுமந்த பாரம்.

### 5

என் பொல்லாத இச்சையால்\
உமது மேல் தீது\
வந்த்து, என் பாவத்தால்\
தேவரீரின் மீது\
கன வாதைகளையே\
உண்டு பண்ணுவித்தேன்;\
உம்மைச் சிலுவையிலே\
அதனால் அடித்தேன்.

### 6

எங்கள் ஆக்கினைகளை\
நீர் சுமந்ததாலே\
ஆண்டவரின் கிருபை\
எங்களுக்கும்மாலே\
தேடி வைக்கப்பட்டது.\
நித்த நித்தமாக\
இதற்காக உமக்குத்\
தோத்திரம் உண்டாக.

### 7

இப்போதும் என் மனத்தின்\
பயத்தை அனற்றும்,\
தத்தளிக்கும் ஆவியின்\
ஆகுலம் நீங்கட்டும்\
நோவைப்பட்ட இயேசுவே\
திகிலால் கலங்கும்\
ஆத்துமத்தின் பேரில்\
தேவரீர் இரங்கும்.

### 8

தெய்வ அன்பின் ஆறுதல்\
எனக்கு நேராக\
வந்ததால் என் துக்கங்கள்\
மாறும்படியாக\
நீர் இரங்கி, யாவையும்\
எனக்கு மன்னியும்;\
தேற்றரவும் பூரிப்பும்\
அதனால் அளியும்.

### 9

என் ஒன்றான நம்பிக்கை,\
இயேசுவே, நீர் தாமே,\
நீர் துக்கித்த பாவியைத்\
தேற்றுபவராமே\
ஆகையால் என்னில் பயம்\
பேயினால் வந்தும்,\
எனதாவி உம்மிடம்\
கிட்டி உம்மை அண்டும்.

### 10

நீர், அன்புள்ள இயேசுவே\
ஏறு கடைசியில்\
என்னை உம்மிடத்திலே\
பரம கதியில்\
சேர்த்துக்கொள்ளும் மட்டுக்கும்\
உம்மை நான் நன்றாகப்\
பற்றவும் பின் செல்லவும்\
ஈவளிப்பீராக.
