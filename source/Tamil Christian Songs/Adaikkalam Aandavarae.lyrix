---
title: அடைக்கலம் ஆண்டவரே
title-en: Adaikkalam Aandavarae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

அடைக்கலம் ஆண்டவரே - எங்கள்\
அடைக்கலம் வேறில்லையே - எம்மை\
படைத்துக் காத்து மீட்டுக்\
கொண்டவர் பரம பிதா நீரே

பரம சுதந்திரமே, எங்கள்\
பாத்திரத்தின் பாகமே - உன்றன்\
கரமே அருளும் வரமே கர்த்தாநின்\
கிருபையின் மாசெல்வமே - அடைக்

ஆலோசனைக் கர்த்தரே எங்கள்\
ஆவியான தூயரே - இந்த\
பூலோகத்தில் போதம் அளித்திடும்\
புனித சகாயர் நீரே - அடைக்

ஆறுதல் அளிப்பவரே உம்மை\
அண்டிப்பிழைப்போர் எமை - சதா\
ஆற்றித் தேற்றி மாற்றி ஆட்கொண்டவர்\
மாறாத பூரணரே - அடைக்

ஆனந்தம் ஆண்டவரே, அருளானந்தப்\
பேரின்பமே - சன்னி\
தானமதிலே அழகாய் விளங்குமாப்\
பூரண ஆனந்தமே - அடைக்
