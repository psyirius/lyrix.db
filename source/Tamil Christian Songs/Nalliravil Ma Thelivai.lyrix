---
title: நள்ளிரவில் மா தெளிவாய்
title-en: Nalliravil Ma Thelivai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: DuQIcus_lHY
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

நள்ளிரவில் மா தெளிவாய்\
மாண் பூர்வ கீதமே\
விண் தூதர் வந்தே பாடினார்\
பொன் வீணை மீட்டியே\
“மாந்தர்க்கு சாந்தம் நல் மனம்\
ஸ்வாமி அருளாலே”\
அமர்ந்தே பூமி கேட்டதாம்\
விண் தூதர் கீதமே.

### 2

இன்றும் விண் விட்டுத் தூதர்கள்\
தம் செட்டை விரித்தே\
துன்புற்ற லோகம் எங்குமே\
இசைப்பார் கீதமே;\
பூலோகக் கஷ்டம் தாழ்விலும்\
பாடுவார் பறந்தே\
பாபேல் கோஷ்டத்தை அடக்கும்\
விண் தூதர் கீதமே.

### 3

விண்ணோரின் கீதம் கேட்டுப் பின்\
ஈராயிரம் ஆண்டும்,\
மண்ணோரின் பாவம் பகை போர்\
பூலோகத்தை இன்றும்\
வருந்தும் ; மாந்தர் கோஷ்டத்தில்\
கேளார் அக்கானமே\
போர் ஓய்ந்தமர்ந்து கேட்டிடும்\
விண் தூதர் கீதமே.

### 4

பார் வாழ்க்கையின் மா பாரத்தால்\
நைந்து தவிப்போரே,\
சோர்ந்தே போய்ப் பாதை நகர்ந்து\
தள்ளாடிடுவோரே,\
நோக்கும், இதோ உதித்ததே\
மா நற் பொற் காலமே\
நோவை மறந்து கேட்டிடும்\
விண் தூதர் கீதமே.

### 5

தோன்றிடும் இதோ சீக்கிரம்\
பேரின்ப காலமே\
சான்றோராம் தீர்க்கர் ஆண்டாண்டும்\
உரைத்த காலமே!\
போர் ஓய்ந்து பூமி செழிக்கும்\
பூர்வ மாண்போடுமே\
பாரெங்கும் பரந்தொலிக்கும்\
விண் தூதர் கீதமே.
