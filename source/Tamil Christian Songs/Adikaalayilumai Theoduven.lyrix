---
title: அதிகாலையிலுமைத் தேடுவேன்
title-en: Adikaalayilumai Theoduven
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: fIulTfcD-eM
tags:
  - tcs
  - uncategorized
year: 2024
copyright: Unknown
version: 2024
revision: 1

---

அதிகாலை யிலுமைத் தேடுவேன்\
முழு மனதாலே; - தே\
வாசீர் வாதம் பெற நாடுவேன்\
ஜெப தபத்தாலே.

இது காறும் காத்த தந்தை நீரே;\
இனி மேலும் காத்தருள் செய்வீரே,\
பதிவாக உம்மிலே நான் நிலைக்கவே,\
பத்திரமாய் எனை உத்தமனாக்கிடும்\
தேவே! - அதி

### 1

போனராமுழுவதும் பாதுகாத்தருளின\
போதா! - எப்\
போதும் எங்களுடனிருப்பதாய்\
உரைத்த நல் நாதா!\
ஈனப்பாவிக் கேதுதுணை\
லோகிலுண்டு பொற்பாதா?\
எனக்கான ஈசனே! வான ராசனே!\
இந்த நாளிலும் ஒரு பந்தமில்லாமல்\
காரும் நீதா! - அதி

### 2

பலசோதனைகளால் சூழ்ந்துநான்\
கலங்கிடும்போது, - தப்\
பாது நின்கிருபை தாங்கிட வேணும்\
அப்போது,\
விலகாது என் சமுகம் என்ற\
வாக்கில் தவறேது?\
விசுவாசங்கொண்டு மெய்ப் பாசமூண்டிட,\
விக்கினம் யாவிலும் வெற்றி\
காணுவேன் மலைவேது? - அதி

### 3

நரர்யாவர்க்குமுற்ற நண்பனாய்\
நடந்திட வையே! - தீ\
நாவின் பாவமற நன்மைகள்\
பொழிந்திடச் செய்யே!\
பரலோக ஆவியைநல் மாரி\
போலெனிலே பெய்யே!\
புகழார நாதனே! வேத போதனே!\
பூரணமாய் உனைப் போற்றுவேன்,\
தினந் தினம் மெய்யே! - அதி
