---
title: தருண மிதுவே கிருபை
title-en: Tharuna Mithuve Kirubai
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

தருண மிதுவே கிருபை கூரும்\
விழிபாரும் பதம் தாரும் தாரும்

### 1

கருணை தெய்வ குமாரா கன மனுடவதாரா\
அருமை ரட்சகரேசு நாதா உல\
கனைத்தும் வணங்கும் சத்திய வேதா உந்தன்\
அடியர்க்கருளும் திருப்பாதா சற்பிரசாதா நீதா	- தரு

### 2

கர்ப்பு மரிவயிற்றிலுற்ப வித்துப் பிறந்த\
கருத்தவியமே ஏசுராஜா பரி\
சுத்த சத்திய உபதேசா எனைக்\
கடாட்சித் தருளும் சருவேசா கிருபை வாசா நேசா	- தரு

### 3

வானத் திருந்து வந்த ஞானத் தொளிர்சிறந்த\
மகிமைப் பிதாவின் திருப்பாலா ஆதி\
மைந்தர்க் கிரங்கும் அனுகூலா கன\
விந்தைக்கருணை மனுவேலா மெய்நூலா சீலா	- தரு

### 4

அற்ப உலக வாழ்வில் அலைந்து நிலைகுலைந்து\
அலகைப் படுகுழியில் வீழ்ந்து தாழ்ந்து\
அஞ்சி அஞ்சி நலிந்தேனே அடிமைக்\
கஞ்சல் செய்யும் ஏசுகோனே சீமானே தானே	- தரு

### 5

இந்த வருடத் தெமைச் சந்தித்தனுக் கிரகித்த\
சொந்தக் கிருபைகள் மாகாத்ரம் அவை\
சிந்தித்து முடியாவிச் சேத்ரம் நிற்\
பந்த அடியர்களெம் மாத்ரம் பத தோத்ரம் தோத்ரம்	- தரு

### 6

பெத்தலேம் நகரத்திலே கன\
பிரியமாய் வரு கருணையாதிப\
பேத மில்லாத விண்ணாட்டா சருவ\
சாதிகளின் கொண்டாட்டா நெல்லை\
வேதநாயகன் பாட்டா என்\
தேட்டா சேட்டா	- தரு
