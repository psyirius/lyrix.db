---
title: விஸ்வாசத்தோடு சாட்சி பாகர்ந்தே
title-en: Visvaasaththodu Saatchi Paagarnthae
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

விஸ்வாசத்தோடு சாட்சி பகர்ந்தே\
தம் வேலை முடித்தோர் நிமித்தமே,\
கர்த்தாவே உம்மைத் துதி செய்குவோம்.\
அல்லேலூயா! அல்லேலூயா!

### 2

நீர் அவர் கோட்டை, வன்கன் மலையாம்;\
நீர் யுத்தத்தில் சேனைத் தலைவராம்;\
நீர் காரிருளில் பரஞ்சோதியாம்.\
அல்லேலூயா! அல்லேலூயா!

### 3

முன் நாளில் பக்தர் நற்போராடியே\
வென்றாற்போல் நாங்கள் வீரராகவே\
பொன் க்ரீடம் பெற்றுக்கொள்வோமாகவே\
அல்லேலூயா! அல்லேலூயா!

### 4

இங்கே போராடி நாங்கள் களைத்தும்,\
உம் பக்தர் மேன்மையில் விளங்கினும்;\
யாவரும் உம்மில் ஓர் சபை என்றும்,\
அல்லேலூயா! அல்லேலூயா!

### 5

போர் நீண்டு மா கடூரமாகவே,\
கெம்பீரக் கீதம் விண்ணில் கேட்குமே,\
நாம் அதைக்கேட்டு தைரியம் கொள்வோமே.\
அல்லேலூயா! அல்லேலூயா!

### 6

செவ்வானம் மேற்கில் தோன்றி ஒளிரும்;\
மெய் வீரருக்கு ஓய்வு வாய்த்திடும்;\
சீர் பரதீசில் பாக்யம் அமையும்.\
அல்லேலூயா! அல்லேலூயா!

### 7

மேலான பகல் பின் விடியும், பார்!\
வென்றோர் கெம்பீரமாய் எழும்புவார்;\
மாண்புறும் ராஜா முன்னே செல்லுவார்.\
அல்லேலூயா! அல்லேலூயா!

### 8

அந்தக் கூட்டம் நாற்றிசை நின்றும்\
த்ரியேகருக்குத் துதி பாடியும்\
விண் மாட்சி வாசலுள் ப்ரவேசிக்கும்.\
அல்லேலூயா! அல்லேலூயா!
