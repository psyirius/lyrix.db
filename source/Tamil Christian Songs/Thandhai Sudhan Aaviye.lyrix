---
title: தந்தை சுதன் ஆவியே
title-en: Thandhai Sudhan Aaviye
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

தந்தை, சுதன், ஆவியே,\
ஸ்வாமியாம் த்ரியேகரே,\
வானாசன மீதுற்றே,\
எங்களுக்கு இரங்கும்.

### 2

நிந்தை, கஸ்தி, தேவரீர்\
எங்கள் பொருட்டைந்தீர்;\
தாசர் வேண்டுதலை நீர்\
கேளும், தூய இயேசுவே.

### 3

சீஷர் மூவர் தூங்கவே,\
கெத்செனே காவிலே\
உற்ற வேதனையாலே\
கேளும், தூய இயேசுவே.

### 4

தந்தை சித்தம் ஆகவும்;\
வந்த பாத்ரம் நீங்கவும்,\
நீர் ஜெபித்ததாலேயும்\
கேளும், தூய இயேசுவே.

### 5

யூதாஸ் உம்மைக் காட்டவே,\
யூதர் உம்மைக் கட்டவே,\
சிறைப்பட்டதாலுமே\
கேளும், தூய இயேசுவே.

### 6

வாரால் பட்ட காயமும்\
போர்த்த சிவப்பங்கியும்,\
முள்ளின் கிரீட மூலமும்\
கேளும், தூய இயேசுவே.

### 7

ராஜன் உம்மைத் தள்ளியே,\
கள்ளன் பரபாசையே\
கேட்டுக் கொண்டதாலுமே\
கேளும், தூய இயேசுவே.

### 8

"சிலுவையில் அறையும்"\
என்று யூதர் கூவவும்,\
சாகச் சென்றதாலேயும்\
கேளும், தூய இயேசுவே.

### 9

நீர் சுமந்த க்ருசாலே,\
நீர் குடிக்கும்படிக்கே\
தந்த காடியாலுமே\
கேளும், தூய இயேசுவே.

### 10

கால் கரத்தில் ஆணியும்,\
காட்டும் மேல்விலாசமும்,\
காரிருள் நிமித்தமும்\
கேளும், தூய இயேசுவே.

### 11

ஆடை சீட்டுப்போட்டதால்,\
சாவின் வாதை பார்க்குங்கால்\
யூதர் செய்த நிந்தையால்\
கேளும், தூய இயேசுவே.

### 12

சொன்ன ஏழு சொற்களால்,\
சோர்ந்து தலை சாய்ந்ததால்,\
உந்தன் பிரேதச் சேமத்தால்\
கேளும், தூய இயேசுவே.

### 13

சோதனை நெருக்கத்தில்\
நாங்கள் தொய்ந்து போகையில்\
உந்தன் சாவின் வன்மையில்\
காரும், தூய இயேசுவே.

### 14

உம் சிலுவைப் பொருட்டே\
யாவும் நஷ்டம் எனவே\
நாங்கள் எண்ணும்படிக்கே\
காரும், தூய இயேசுவே.

### 15

நாங்கள் உம்மைப் பற்றியே,\
சாவின் நோவைக் கடந்தே\
உம் சமுகம் சேரவே\
காரும், தூய இயேசுவே.
