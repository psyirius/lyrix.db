---
title: உன்னையன்றி வேறே கதி
title-en: Unnaiyanthari Vere Kadi
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: duCOK8dWaaY
tags:
  - tcs
  - uncategorized
year: 2024
copyright: Unknown
version: 2024
revision: 1

---

உன்னையன்றி வேறே கெதி\
ஒருவரில்லையே ஸ்வாமீ!\
தன்னையே பலியாக தந்த\
மண் உயிர் ரச்சகரே

அன்னை தந்தை உற்றார்  சுற்றார்\
ஆருமுதவுவரோ? - அதிசய மனுவேலா!\
ஆசை என் யேசு ஸ்வாமீ! - உன்

### 1

பண்ணின துரோகமெல்லாம்\
எண்ணினா லெத்தனைகோடி\
பாதகத்துக் குண்டோ எல்லை\
பரதவித்தேனே தேடி\
கண்ணினாலுன் திருவடிக்\
காண நான் தகுமோ தான்?\
கடையனுக்கருள்புரி\
மடியுமுன் யேசு ஸ்வாமீ!

### 2

அஞ்சியஞ்சித் தூர நின்றென்\
சஞ்சலங்களை நான் சொல்லி\
அலைகடல் துரும்புபோல்\
மலைவு கொண்டே னானையோ!\
கெஞ்சிக் கெஞ்சிக் கூவுமிந்த\
வஞ்சகன் முகம்பாராய்க்\
கிட்டி என்னிடம் சேர்ந்து\
கிருபைவை யேசு ஸ்வாமீ!

### 3

எத்தனை கற்றாலும் தேவ\
பக்தியேது மற்ற பாவி\
எவ்வளவு புத்திகேட்டும்\
அவ்வளவுக்கதி தோஷி\
பித்தனைப் போல பிதற்றிக்\
கத்தியே புலம்புமேழைப்\
பேதையைக் கடைத்தேற்றிப்\
பிழைக்கவை யேசு ஸ்வாமீ!

### 4

கள்ளனாம் கபடனென்னைத்\
தள்ளிவிட்டா லாவதென்ன\
கல்லைப்போல் கடினங்கொண்ட\
கர்ம சண்டாளன் பாழும்\
உள்ளமுங்கரைந்தே உன்றன்\
உயர் சிலுவையினன்பால்\
உலையிலிட்ட மெழுகாய்\
உருகவை யேசு ஸ்வாமீ!
