---
title: ராத்திரியில் கிறிஸ்துவின்
title-en: Raathiriyil Kristuvin
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: null
tags:
  - tcs
  - uncategorized
year: 2024
copyright: Unknown
version: 2024
revision: 1

---

### 1

ராத்திரியில் கிறிஸ்துவின்\
ஆத்தும இக்கட்டு\
தோட்டத்தில் முடிந்தபின்\
அவர் கட்டப்பட்டு,\
வேதம் கூறும்படியே\
வெகு நிந்தை பெற்றார்\
குற்றம் ஒன்றில்லாமலே\
சாகத் தீர்க்கப்பட்டார்.

### 2

அதிகாலை அவரைக்\
குற்றவாளியாக்க்\
கொண்டுபோய்ப் பிலாத்தண்டை\
மிகுதியுமாகக்\
கூப்பிட்டும் புளுகியும்\
மூர்க்கங் காண்பித்தார்கள்;\
போய் ஏரோதேயிடமும்\
குற்றம் சாட்டினார்கள்.

### 3

ஒரு சாமஞ் சென்ற பின்\
வாரடிகளாலும்\
முள் முடியால் சேனையின்\
பரியாசத்தாலும்\
துன்பப்பட்டார்; மெத்தவும்\
உத்தரித்து வந்தார்;\
பாரச் சிலுவையையும்\
அவர்தான் சுமந்தார்.

### 4

அதில் கள்ளர் நடுவில்\
அவர் அறையுண்டு\
தூஷிக்கப்படுகையில்\
அன்பாய்க் கோபமுற்று\
ரத்தஞ் சிந்தி, நல்மனு\
பாவிகளுக்காக்க்\
கேட்டார், பகல் மாறிற்று\
அந்தகாரமாக.

### 5

மூன்றாம் மணியில் மகா\
துக்கச் சத்தமிட்டார்;\
யாவும் நிறைவேறின\
போதுயிரை விட்டார்.\
கோவில் திரை போனது\
இரண்டு துண்டாக\
பூமியும் அசைந்தது\
மா திகைப்புண்டாக.

### 6

அந்தி நேரமாகிய\
பொழுதீட்டியாலே\
இயேசுவினது விலா\
குத்தப் பட்டதாலே\
நம்முடைய நன்மைக்கு\
ரத்தமுந் தண்ணீரும்\
பாய்ந்த தத்தால் நமது\
பாவக் குஷ்டந் தீரும்.

### 7

யோசேப் சாயங்காலத்தில்\
கூச்சத்தை விலக்கி,\
போய் எல்லாரும்  பார்க்கையில்\
இயேசுவை இறக்கி,\
வெகு பக்தியுடனே\
கல்லறையில் வைத்தான்;\
கல்லை வாசல் பேரிலேங\
போட்டதை அடைத்தான்.

### 8

ஏன் மரித்தீர் என்பதை\
யோசிப்பாய் நினைத்து\
பாவத் துர்க்குணங்களை\
யாவையும் பகைத்து,\
உம்மைத் தேவ மைந்தனே,\
நித்த நித்தமாப்\
போற்றிப் பற்றிக்கொள்ளவே,\
ஈவளிப்பீராக.
