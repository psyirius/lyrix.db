---
title: தோத்திரம் பாடியே போற்றிடுவேன்
title-en: Thothiram Paadiye Potriduven
names:
  - ""
keywords:
  - ""
locale: ta_IN
serial: 0
font: TAU_Elango_Ragham
font-alt: Verdana
album: unknown
author: unknown
category: TCS
genre: unknown
youtube: cgCYYyijCTQ
tags:
  - tcs
  - uncategorized
year: 2024
copyright: Unknown
version: 2024
revision: 1

---

தோத்திரம் (ஸ்தோத்திரம்) பாடியே போற்றிடுவேன்\
தேவாதி தேவனை ராஜாதி ராஜனை\
வாழ்த்தி வணங்கிடுவேன்

அற்புதமான அன்பே - என்னில்\
பொற்பரன் பாராட்டும் தூய அன்பே\
என்றும் மாறா தேவ அன்பே\
என்னுள்ளம் தங்கும் அன்பே - ஸ்தோத்திரம்

ஜோதியாய் வந்த அன்பே - பூவில்\
ஜீவன் தந்து என்னை மீட்ட அன்பே\
தியாகமான தேவ அன்பே\
திவ்விய மதுர அன்பே - தோத்திரம்

மாய உலக அன்பை நம்பி\
மாண்ட என்னைக் கண்டழைத்த அன்பே\
என்னை வென்ற தேவ அன்பே\
என்னில் பொங்கும் பேரன்பே - ஸ்தோத்திரம்

ஆதரவான அன்பே - நித்தம்\
அன்னை போல் என்னையும் தாங்கும் அன்பே\
உன்னதமாம் தேவ அன்பே\
உள்ளம் கவரும் அன்பே - ஸ்தோத்திரம்

வாக்கு மாறாத அன்பே - திரு\
வார்த்தையுரைத் தென்னைத் தேற்றும் அன்பே\
சர்வ வல்ல தேவ அன்பே\
சந்ததம் ஓங்கும் அன்பே - ஸ்தோத்திரம்
